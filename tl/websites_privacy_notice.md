# Abiso sa Privacy ng Mga Website, Komunikasyon at Cookies

Lunes, Pebrero 28, 2022
{: datetime="2022-02-28" }

Pinahahalagahan namin ang inyong privacy. Kapag nangongolekta ng impormasyon ang Mozilla (kami iyon) tungkol sa inyo, inilalarawan ng aming [Patakaran sa Privacy sa Mozilla](https://www.mozilla.org/privacy/) kung paano namin pinapangasiwaan ang impormasyong iyon.

Nalalapat ang abiso sa privacy na ito sa mga website at mobile app na pinapatakbo ng Mozilla, kung saan kasama ang mga domain na mozillians.org, mozilla.org, firefox.com, at iba pa. Kabilang dito, halimbawa, ang foundation.mozilla.org, bugzilla.mozilla.org, reps.mozilla.org, careers.mozilla.org, developers.mozilla.org, support.mozilla.org, addons.mozilla.org, at wiki.mozilla.org.

## Mga bagay na dapat ninyong malaman

Maaari kaming makatanggap ng personal na impormasyon mula sa inyo batay sa inyong pakikipag-ugnayan sa amin sa mga social media platform; kung nagsumite kayo ng aplikasyon para sa trabaho, aplikasyon upang maging intern, aplikasyon para sa makatanggap ng grant, o aplikasyon upang maging fellow; kung nagboluntaryo kayo bilang isang miyembro ng komunidad ng Mozilla; kung nagsumite kayo sa amin ng feedback ng user o ng kahilingan; kung nag-sign up kayo para sa isang account o para sa isang subscription; o kung nag-engage kayo sa isang kampanya ng produkto o patakaran. 
{: #personal-info }

* **Social Media**: Kung nakipag-ugnayan kayo sa aming mga social media account, gaya ng Twitter at Facebook, maaari kaming makatanggap ng personal na impormasyon tungkol sa inyo. Kung ginagamit ninyo ang mga network na ito, ilalapat ang mga patakaran sa privacy ng mga ito, at hinihikayat kayong basahin ang mga ito.

* **Mga Aplikante sa Trabaho, Pagiging Intern, Pagtanggap ng Grant, at Pagiging Fellow**: Kinakailangan ng mga aplikante para sa mga opurtunidad ng pagtatrabaho, internship, grant, o fellowship sa Mozilla na magbigay sa amin ng pangalan, address ng kalye, numero ng telepono, email address, at resume, at kung minsan ay karagdagang impormasyon din. Gagamitin namin ang impormasyong ito upang iproseso at suriin ang mga aplikasyon at upang makipag-ugnayan sa mga aplikante tungkol sa mga opurtunidad. Gumagamit kami ng [Greenhouse](https://www.greenhouse.io/privacy-policy) para mangasiwa ng mga aplikasyon sa pagtatrabaho at pagiging intern, at ng [Fluxx.io](https://www.fluxx.io/privacy-policy) para mangasiwa ng mga aplikasyon sa fellowship at MOSS grant.

* **Mga Contributor**: Kapag magboboluntaryo para sa Mozilla bilang isang contributor ng komunidad, maaaring kailanganin ng Mozilla at ng iba pa na makipag-ugnayan sa inyo sa email address na ibinigay ninyo kaugnay sa inyong pag-aambag at upang makilala ang inyong mga pagsusumikap. Kung nag-ambag kayo sa Bugzilla, Mozilla Reps o sa aming code base, magiging available sa publiko sa lahat ng user ng internet ang inyong email address at posibleng pati pangalan ninyo. Kung gumawa kayo ng account sa Mozilla Connect (platform na pinapagana ng [Khoros](https://khoros.com/privacy), na may sariling abiso sa privacy), ang inyong pangalan, avatar, mga post at reply at iba pang impormasyong ibabahagi ninyo ay maa-access ng Mozilla at ng iba pang miyembro ng komunidad. Kung gumawa kayo ng profile sa people.mozilla.org, maa-access ito ng mga empleyado ng Mozilla at contributor ng Mozilla. Maaari ninyong i-edit ang data ng inyong profile sa [Mga Setting ng Profile](https://people.mozilla.org/e?section=personal-info). Ginagamit namin kung minsan ang impormasyon ng contributor mula sa mga pinagmulan (gaya ng Bugzilla) sa mga dashboard upang visual na magbahagi ng pinagsama-samang data sa komunidad ng Mozilla. Ang isang halimbawa ay [https://wiki.mozilla.org/Contribute/Dashboards](https://wiki.mozilla.org/Contribute/Dashboards). Kung posible, sinusubukan naming bawasan hangga't maaari ang impormasyon sa pakikipag-ugnayan na ipinapakita sa publiko.

* **Feedback ng User**: Maaari kayong magbigay sa amin ng feedback tungkol sa aming mga produkto at serbisyo sa mga webpage tulad ng [input.mozilla.org](https://input.mozilla.org/), sa pamamagitan ng karanasan sa produkto, o sa pamamagitan ng mga channel gaya ng email, Bugzilla, Matrix, isang social media account, aming page na Makisali, o sa pamamagitan ng pangkat tulad ng Mga Student Ambassador. Pakibawasan hangga't maaari ang personal na impormasyon na pipiliin ninyong ibahagi sa mga forum na ito dahil maaaring ma-access ng publiko ang inyong mga komento.

* **Mga Account at Subscription**: Nangangailangan ang ilang website, halimbawa ang AMO, at MDN, ng paggawa ng account upang magsumite ng content ng developer; magsumite ng mga review o komento ng user. Para sa pamamahala ng account gumagamit kami ng [Mga Firefox Account](https://www.mozilla.org/privacy/firefox/), [GitHub](https://help.github.com/en/github/site-policy/github-privacy-statement#our-use-of-cookies-and-tracking), o mga custom system; tumingin [dito](https://support.mozilla.org/kb/managing-account-data) para mamahala ng data ng account. Maaari kayong pana-panahong makatanggap ng mga email kaugnay ng inyong account o sa pamamagitan ng mga subscription. Ang mga vendor namin sa pamamahala ng email ay [SalesForce Marketing Cloud](https://www.marketingcloud.com/privacy-policy/website-privacy-statement/), [Send in Blue](https://www.sendinblue.com/legal/privacypolicy/), [Mailchimp](https://mailchimp.com/legal/privacy/), o [Acoustic](https://acoustic.com/privacy-notice/) at maaari kayong mag-unsubscribe gamit ang link sa ibaba ng email. 

* **Mga Kampanya ng Produkto at Patakaran**: Ang ilan sa aming mga webpage ay nagho-host ng mga kampanya ng produkto o patakaran. Halimbawa, maaari kayong humiling ng link sa pamamagitan ng email o SMS upang i-install ang Firefox sa inyong mobile device o mag-petition sa inyong mga legislator tungkol sa mga isyu sa internet. Maaari kaming gumamit ng mga third party para mamahala ng mga kampanyang ito at mangasiwa ng anumang data na pipiliin mong isumite. 
{: #campaigns }

---------------------------------------

Maaari kaming gumamit ng cookies, mga clear na GIF, third party web analytics, impormasyon ng device, at IP address para sa functionality at upang mas maunawaan ang pakikipag-ugnayan ng user sa aming mga produkto, serbisyo, at komunikasyon. 
{: #data-tools }

* **Functionality**: Maaari kaming gumamit ng impormasyon tulad ng cookies, impormasyon ng device, at mga IP address upang pahusayin ang functionality ng ilang partikular na produkto, serbisyo, at komunikasyon. Halimbawa:
    * Gumagamit kami ng cookies upang matandaan ang impormasyon tungkol sa mga setting ng inyong Firefox (tulad ng kagustuhan sa wika at mga add-on sa Firefox), at upang makapagrekomenda kami ng mga nauugnay na feature at Add-on sa inyo batay sa mga setting ng inyong Firefox. Nakakatulong din ang mga ito sa pag-sign in at pagpapatotoo ng user upang malaktawan ninyo ang paglalagay ulit ng inyong mga password sa ilang partikular na website ng Mozilla.
    * Gumagamit kami ng mga IP address upang ma-customize ang mga komunikasyon ayon sa wika at bansa.
    * Gumagamit kami ng ilang partikular na impormasyon ng device tulad ng bansa, wika, operator at OEM, upang ma-customize ang inyong karanasan.

* **Mga Sukatan**: Maaari din kaming gumamit ng cookies, impormasyon ng device at mga IP address, kasama ang mga clear na GIF, cookies at third party na serbisyo upang makatulong sa aming maunawaan sa pinagsama-samang data kung paano nakikipag-ugnayan ang mga user sa aming mga produkto, serbisyo, komunikasyon, website, online na kampanya, snippet, device, at iba pang platform. Gumagamit kami ng:
    * Google Analytics, na naglalagay ng cookie sa inyong device, upang makakuha ng mga sukatan kung paano nakikipag-ugnayan ang mga user sa aming mga website. Nakakatulong ito sa aming pahusayin ang content ng site.
    * Convert.com at ShareProgress, na naglalagay ng cookie sa inyong device, upang makatulong sa aming sumubok ng mga variation ng web content. Nakakatulong ito sa aming mag-alok ng mas mahuhusay na karanasan sa web sa mga user.
    * DoubleClick at Flashtalking, na parehong gumagamit ng clear na GIF sa aming page na i-download ang Firefox. Nakakatulong ito sa aming sukatin ang bisa ng aming mga kampanya ng advertising.
    * Yahoo Dot Pixel, na gumagamit ng JavaScript sa aming page na i-download ang Firefox. Nakakatulong ito sa aming sukatin ang bisa ng aming mga kampanya ng advertising.
    * HTTP Referral Data, na maaaring kasama sa installer ng Firefox, upang maunawaan ang domain ng website o kampanya ng advertising na nag-refer sa inyo sa aming page ng pag-download. Ang impormasyong ito ay nakakatulong sa aming maunawaan ang bisa ng aming mga kampanya ng advertising at pahusayin ang mga ito.
    * Iba pang tool ng sukatan paminsan-minsan, bilang eksperimento. Halimbawa, maaari namin itong gawin upang makatulong na sumuri ng bagong tool ng sukatan, o sumubok ng kasalukuyang koleksyon ng mga sukatan.
  
* **Pag-iwas sa Panloloko**: Ang Mozilla ay nagpapatupad ng third-party na teknolohiya, ang Invisible reCAPTCHA ng Google, na tumatakbo sa background ng ilan sa aming mga website upang makatukoy ng mapanlokong aktibidad. Ang paggamit ng Invisible reCAPTCHA ay pinapamahalaan ng [Patakaran sa Privacy](https://www.google.com/intl/policies/privacy/) at [Mga Tuntunin ng Paggamit](https://policies.google.com/terms) ng Google.

---------------------------------------

Magagawa ninyong kontrolin ang mga indibidwal na kagustuhan sa cookie, isaad sa iba ang inyong mga kagustuhan sa cookie, at mag-opt out sa web analytics at mga tool sa pag-optimize. 
{: #user-choices }

* **History ng Cookie**: Maaari ninyong tanggapin o tanggihan ang indibidwal na cookies sa inyong mga kagustuhan sa Firefox sa seksyong Mga Tool/Mga Opsyon/history ng Privacy. Tandaang maaaring hindi gumana nang maayos ang ilang partikular na feature ng aming mga produkto at serbisyo kung walang tulong ng cookies. 
{: #cookies }

* **Huwag Subaybayan**: Hindi sinusubaybayan ng Mozilla ang mga user sa mga third party na website upang magbigay ng naka-target na pag-a-advertise. Kung na-configure ninyo ang inyong browser na magpadala ng “Huwag Subaybayan” na signal kapag ina-access ang aming mga website, hindi gagamitin ng Mozilla ang alinman sa mga tool na inilalarawan sa seksyong [Mga Sukatan](https://www.mozilla.org/privacy/websites/#data-tools).

* **Email**: Opsyonal na matatanggap ang aming mga komunikasyon para sa marketing at maaari kayong mag-unsubscribe mula sa footer ng email o sa pamamagitan ng pag-update sa inyong [mga kagustuhan sa email sa Mozilla](https://www.mozilla.org/newsletter/recovery/).

* **Analytics at Pag-optimize**: Sundin ang mga tagubilin sa ibaba upang maiwasan ang pangongolekta ng data tungkol sa inyong mga pagbisita sa mga website ng Mozilla:
    * Google: I-install ang [Add-on sa Browser na Mag-opt out sa Google Analytics](https://tools.google.com/dlpage/gaoptout), na nagbabawal sa pagpapadala ng data sa Google Analytics. Gumagamit ang ilang page ng Mozilla.org ng mga clear na GIF na nakikipag-ugnayan sa DoubleClick upang maunawaan ang bisa ng aming mga kampanya sa advertising; makokontrol ninyo ang mga naka-personalize na ad mula sa DoubleClick sa mga setting ng ad ng Google (mapo-prompt kayong mag-sign in sa inyong Google Account).
    * Convert.com: [Mag-opt out sa www.mozilla.org](https://www.mozilla.org/exp/opt-out/).
    * Yahoo: Bisitahin ang [Ad Interest Manager](https://aim.yahoo.com/aim/us/en/optout/) para mag-opt out.
    * ShareProgress at Fathom.com: Magagawa ninyong [i-on ang Huwag Subaybayan sa inyong browser](https://support.mozilla.org/kb/how-do-i-turn-do-not-track-feature).

* **Social Media**: Idinisenyo ang mga button ng social sharing sa mga website ng Mozilla na huwag magbahagi ng data sa provider ng social media hanggang sa partikular ninyong i-click ang button.

---------------------------------------

Nagbibigay-daan sa inyo ang ilang website ng Mozilla na bumili (ng mga bagay gaya ng mga app o gear), mag-ambag ng mga pondo sa ilang partikular na proyekto ng Mozilla, o magbigay ng mga donasyon bilang suporta sa mga pampubliko at pangkawanggawang programa ng Mozilla. Ang mga transaksyong ito ay madalas na pinapangasiwaan ng mga third party na vendor ng Mozilla. 
{: #donations }

* **Pagpoproseso ng Bayad**: Maliban sa mga bayad na ginagawa sa pamamagitan ng tseke, money order, direct debit, at mga wire transfer, ang Mozilla ay hindi tumatanggap ng anumang impormasyon kaugnay ng pananalapi, na ipinapadala mula sa inyo patungo sa mga binanggit na third party na vendor para sa pagproseso (hal. Braintree, PayPal, Bitpay, Stripe).

* **Personal na Data**: Maaari din naming matanggap ang inyong pangalan, address sa koreo, at/o email address. Ginagamit ang data na ito para sa pagtukoy ng panloloko at para sa pagtatala. Gumagamit kami ng [Acoustic](https://acoustic.com/privacy-notice/) upang mag-email ng mga resibo at mag-store ng mga talaan, na pinapanatili nang apat na taon mula sa petsa ng huling pagbabayad. 

* **Third Party na Data**: Gumagamit kami ng [WealthEngine](https://www.wealthengine.com/wealthengine-inc-privacy-policy/) upang pahusayin ang aming mga pagsisikap sa pangangalap ng pondo upang panatilihing mabuti, bukas, at accessible para sa lahat ang internet. Maaaring [mag-opt out](https://app.onetrust.com/app/#/webform/4ba08202-2ede-4934-a89e-f0b0870f95f0) sa paggamit ng Mozilla ang mga donor.
