# Common Voice долбоорунун укуктук шарттары 

2018-жылдын 30-ноябрында күчүнө кирген {: datetime="2018-11-30" }

Ар бир адам түзмөктөр жана тармак үчүн инновациялык үн таануу колдонмолорун жасоо үчүн колдоно алуучу булак коду ачык маалымат базасын түзүүбүз үчүн Common Voice аркылуу өзүңүздүн үнүңүздү, жазылуу сүйлөмдөрүңүздү жана башка ресурстарыңызды бере аласыз.

Бул Шарттарга макул болсоңуз гана Common Voice долбооруна катыша аласыз. 

 Алгылыктуулук
Common Voice 19 жаштан жогору адамдар үчүн ачык. Эгерде сиздин жашыңыз 19 же андан төмөн болсо, анда сизде ата-энеңиздин же камкорчуңуздун макулдугу болушу керек жана алардын көзөмөлү астында гана Common Voice долбооруна катыша аласыз. 

Common Voice долбоору Mozilla коомдоштугунун бөлүгү болуп саналат. Эгерде сиз катышуу чечимин кабыл алган болсоңуз, анда сиз [Mozilla коомдоштугунун катышуу эрежелерине](https://www.mozilla.org/about/governance/policies/participation/) баш ийүүгө макулдугуңузду билдиресиз. 

## 2. Сиздин Салымыңыз. 
Биз Mozillа коомдоштугунун Сommon Voice маалымат базасын [Creative Commons CC0 лицензиясы боюнча жалпыга жеткиликтүү долбоор](https://creativecommons.org/publicdomain/zero/1.0/). Mенен жеткиликтүү кылабыз. Бул коомдук экенин билдирет жана биз мыйзам боюнча мүмкүн болушунча бардык автордук укуктардан баш тарттык. Эгерде сиз Common voice долбооруна катышсаңыз, сизден да ушул нерсени аткарууну талап кылабыз. Mozilla [CC0](https://creativecommons.org/publicdomain/zero/1.0/) лицензиясы боюнча жалпыга жеткиликтүү долбоордо бардык Салымдарыңызды (анын ичинде тексттер, жазылгандар, текшерүүлөр жана кербайланыш) элге сунуштоо мүмкүнчүлүгүнө ээ экендигине макул болушуңуз керек. 

Common Voice долбооруна катышуу үчүн Mozilla сизден эки нерсеге кепилдик берүүңүздү да талап кылат: 

Биринчиси, cиздин Салымдарыңыз толугу менен сиз өзүңүз жараткан нерсе болуусу керек.

Экинчиси, сиздин Салымдарыңыз башка үчүнчү жактын укуктарын бузбоосу керек. 

Эгерде мындай кепилдиктерди бере албасаңыз, Common Voice долбооруна катыша албайсыз. 

## 3. Cиздин каттоо эсебиңиз
Common Voice долбооруна катышуу үчүн каттоо эсебиңизди ачуу керектелбейт. 

Эгерде сиз каттоо эсебиңизди ача турган болсоңуз, Mozilla сиз тандаган электрондук дарегиңизди жана колдонуучу атыңызды сурайт. Кааласаңыз аватарыңызды жана айрым демографиялык берилиштериңизди бере аласыз, ал бизге машинелерди акценти, жашы, жынысы жана келип чыгышы ар кандай адамдарды түшүнүүгө кантип үйрөтүү керек экенин аңдап билүүбүзгө жардам берет.

Каттоо эсебиңиз үчүн маалымат берип жатып, Mozilla коомдоштугуна кийинки аракеттерди аткаруусуна уруксат бересиз: 
сиздин Салымдарыңыз тууралуу маалыматтарды, анын ичинде аудио жаздырууларыңыз, текст, жана текшерүүлөрүңүздү көзөмөлдөө, 
берилиштерди каттоо эсебиңиз, сиз берген электрондук дарегиңиз, колдонуучу атыңыз жана демографиялык маалыматтар менен байланыштыруу, жана
cалымдарыңызды ар кандай демографиялык маалыматтарыңыз менен бирге жалпыга жарыялоо,
cалымдарыңыз тууралуу көрсөткүчтөрдү (тилдердин жана жаздыруулардын саны сыяктуу) колдонуучу атыңыз менен бирге лидерлердин тактасына жарыялоо.

Mozilla cиздин электрондук дарегиңизди жалпыга жарыялабайт. 

Cиз лидерлердин тактасында көрүнбөө мүмкүнчүлүгүн тандай аласыз. Аны тандай турган болсоңуз, Mozilla жаздырууларыңыз тууралуу берилиштерди колдонуучу атыңыз менен кошо жарыялабайт. Ошентсе да, Mozilla сиз кошкон тексттерди жана жаздырууларды Common Voice долбоорунун бөлүгү катары жалпыга жеткиликтүү кылат жана сиздин жаздырууларыңыз тууралуу маалыматтарды жалпыга жеткиликтүү болгон жалпы көрсөткүчтөргө киргизет.

## 4. Байланыштар
Эгерде биздин кабар жөнөтмө кызматыбызга жазылсаңыз же Common Voice менен байланыштуу каттоо эсебиңизди ачсаңыз, сиз көрсөткөн электрондук дарекке бизден билдирүүлөрдү ала аласыз. 

## 5. Кепилдик берүүдөн баш тартуу жана жоопкерчиликти чектөө

Common Voice долбооруна катышуу менен сиз Сommon Voice долбоорун колдонуу мүмкүн эмес болгон учурларда же ушул шарттардан келип чыккан ар кандай дооматтар үчүн Mozilla эч кандай жоопкерчилик албасына макулдугуңузду билдиресиз. Айрыкча Mozilla кийинкилерден баш тартат:
Кыйыр, атайын, капыстан, ээрчиме же болжолдуу зыяндар
Ишкердик беделинин түз же кыйыр зыянга учуроосу, жумуштун токтошу, пайдадан кол жууп калуу, маалымат жоготуу же компьютердин бузулуусу

Бул макулдашуу боюнча ар кандай жоопкерчилик 500 долларга чейин чектелүү. 

Mozilla коомдоштугун сиздин Common Voice долбооруна катышууңуздун натыйжасында келип чыккан ар кандай милдеттенмелерге же дооматтарга болгон жоопкерчиликтен бошотууга жана коргоого макулдугуңузду бересиз. 

Mozilla коомдоштугу көрсөткөн кызматы үчүн кепилдик бербейт. Mozilla айрыкча “товардык сапат”, “белгилүү бир максатка ылайыктуулук”, “мыйзам жана укук бузбоолор” cыяктуу юридикалык кепилдиктерди, ошондой эле колдонуу, соода-сатык же ишкердик операциярын жүргүзүү тажрыйбасындагы кепилдиктерди берүүдөн баш тартат. 

## 6. Эреже жана укук бузуулар тууралуу билдирүү
Эгерде сиз Common Voice долбоорундагы нерсе сиздин автордук укугуңузду же товардык белгиге болгон укугуңузду бузуп жатат деп ойлосоңуз, анда [эреже жана укук бузуулар тууралуу билдирүү боюнча саясатыбызды](https://www.mozilla.org/about/legal/report-infringement/) караңыз.

## 7. Жаңылоолор 
Mozilla мезгил-мезгили менен бул Шарттарды жаңылоо чечимин кабыл ала алат. Жаңыланган Шарттар интернетке жарыяланат. 

Биз Шарттарды жаңылагандан кийин Common Voice долбоорун колдонууну улантсаңыз, анда сиз киргизилген өзгөртүүлөрдү кабыл алууга макул экениңизди билдиресиз. Биз ал жаңылоолордун күчүнө кире турган убакытты баракчанын жогору жагына жарыялайбыз. 

## 8. Жеткини токтотуу 
Mozilla ар кимдин Common Voice долбооруна болгон жеткисин ар кандай учурда ар кандай себеп менен токтотуп, жокко чыгара алат. Биз сиздин жеткиңизди токтотуу же жокко чыгаруу чечимин кабыл ала турган болсок, анда бул тууралуу сиздин каттоо эсебиңиз менен байланышкан электрондук дарегиңизге билдирүү жөнөтүүгө же болбосо кийинки жолу Common Voice долбооруна кирүү аракетиңизде билдирүүгө аракет кылабыз. 

Биз сиздин жеткиңизди токтоткон учурда да cиздин Mozilla коомдоштугуна кошкон жаздырууларыңыз Common Voice долбоорунун бир бөлүгү катары жалпыга жеткиликтүү бойдон калат. 

## 9. Колдонулуучу мыйзам
Бул шарттар Калифорния штатынын мыйзамы менен жөнгө салынат. Бул шарттар сиз менен Mozilla коомдоштугунун ортосундагы Common Voice долбооруна карата түзүлгөн макулдашуу болуп саналат.
