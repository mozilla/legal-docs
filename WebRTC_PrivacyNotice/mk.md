# Политика на приватност на Firefox Hello

23 ноември, 2015 г.
{: datetime="2014-11-25" }

Се грижиме за вашата приватност. Кога Hello испраќа информации до Mozilla (тоа сме ние), Политиката на приватност на Mozilla опишува како ракуваме со тие информации.

## Работи што треба да ги знаете:

Кога се јавувате некому, одредени информации се испраќаат до Mozilla за да го реализира повикот. Кога ќе се воспостави врската, вашата комуникација е шифрирана.

* **Сметки за Firefox**: За користење Firefox Hello не е задолжително да имате сметки.  Ако се најавите со Сметка за Firefox, вашиот Firefox прелистувач го испраќа името на вашата сметка до Mozilla за да насочува повици до вас. За да дознаете повеќе како Сметки за Firefox ги користи податоците, кликнете [овде](https://www.mozilla.org/privacy/firefox-cloud/).

* **Контакти**: Може да увезувате или да додавате нови контакти за да креирате адресар со адреси на е-пошта, слики за профил и имиња на луѓе кои може да ги повикувате.  Овие информации за складираат локално на вашиот уред.

* **Разговори**: За да ги насочи повиците, вашиот Firefox прелистувач ги шифрира и ни ги испраќа информациите поврзани со контактот што се обидувате да го добиете, како и URL-адресата на разговорот. Овие информации ги бришеме веднаш по завршувањето на повикот.

* **Повратни информации и поддршка**: Испраќањето повратни информации до Mozilla не е задолжително.  Може да ни доставите информации ако поднесете извештај за уривање или извештај на нашиот форум за поддршка. 

---------------------------------------

Автоматски добиваме одредени мерења во врска со користењето на Услугата.

* **Мерење перформанси**: Автоматски добиваме податоци за перформансите и реакцијата на повици или за обидите за воспоставување повик со цел да откриеме дали постојат проблеми, да ги дијагностицираме и да го подобриме Firefox Hello.  На пример, податоците што ги добиваме содржат информации за квалитетот на аудио и видео стримови, дали повиците биле неуспешни или пак биле прекинати, времетраењето на повикот, дали IP-адресите биле нарушени, дали мрежата и хардверските податоци биле нарушени (на пр. дали сте на wifi или мобилна мрежа) и временски печати.

* **Употреба на податоци од мерења**: Добиваме сумарни информации за тоа колку луѓе ја користат Услугата, за видовите оперативни системи и прелистувачи, како и за земјите во коишто се користи Услугата.

* **Извештаи**: Добиваме сумарни информации за тоа колку луѓе ја користат Услугата, за видовите оперативни системи и прелистувачи, како и за земјите во коишто се користи Услугата.


* **Analytics**: Ако го користите веб-клиентот Hello за да се придружите на разговор кликнувајќи на линк што води до https://hello.firefox.com, може да користиме и колачиња и услуги од трети страни за да ни помогнат да анализираме сумарни информации за тоа како корисниците го користат Hello. Користиме:

    * Google Analytics, којшто поставува колаче на вашиот уред, за да добиеме метрика во врска со начинот на кој корисниците го користат Hello. Ова ни помага да ја подобриме услугата Hello. 
    
    * Optimizely, којшто поставува колаче на вашиот уред, за да ни помогне да ги тестираме варијациите на Hello. Ова ни помага да им понудиме подобро искуство на корисниците на Hello.

* **Tiles**: Tiles (Плочки) е функција на Hello што може да се прикаже при разговор или додека корисникот чека да започне разговорот. За да ја обезбеди функцијата Tiles, Hello испраќа податоци до Mozilla поврзани со оваа функција, како што се бројот на кликнувања и прикажувања, вашата IP-адреса и информации за поставките за локалниот јазик.

---------------------------------------

Може да ги контролирате поединечните поставки за колачињата и да се откажете од алатките за
веб-аналитика и оптимизација.

* **Историја на колачиња**: Може да прифаќате или да одбивате поединечни колачиња во
соодветните поставки во веб-прелистувачот. Кај Firefox, тие може да се најдат во
секцијата Алатки/Опции/Приватност/Историја. Имајте предвид дека одредени функции
на Hello може да не функционираат правилно без колачињата. 

* **Аналитика и оптимизација**: Ако не сакате Google Analytics да ги собира податоците за вашата интеракција со
Hello, може да го инсталирате [додатокот за прелистувач за откажување од Google Analytics
](https://tools.google.com/dlpage/gaoptout). Додатокот ги чува вашите посети анонимни и забранува пренесување податоци до Google Analytics. Ако не сакате Optimizely да собира податоци за вашата интеракција со Hello, може да се откажете посетувајќи ја [веб-локацијата за откажување на Optimizely](https://www.optimizely.com/opt_out) за повеќе информации.

---------------------------------------

Firefox Hello се нуди во соработка со TokBox, Inc. („TokBox“) и испраќа податоци до TokBox како дел од функционирањето на услугата.  Ова известување само го опишува начинот на кој Mozilla ракува со информациите што ги добиваме од вас. За повеќе информации за ракувањето со податоци од страна на TokBox, треба да ја прочитате нивната [Политика на приватност](https://tokbox.com/support/privacy-policy)
