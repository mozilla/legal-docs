# Leĝaj Kondiĉoj de Common Voice 

Efika de la 30a de Novembro, 2018 {: datetime="2018-11-30" }

Pere de Common Voice vi povas donaci vian voĉon, skribitajn frazojn kaj aliajn rimedojn, kiujn ni bezonas por krei malfermitan datumbazfonton, kiun iu ajn povas uzi por fari novajn voĉajn programojn por diversaj aparatoj kaj retejoj.

Vi povas partopreni en Common Voice nur se vi konsentas kun ĉi tiuj Kondiĉoj.

## 1. Permeso
Common Voice estas malfermita al iu ajn, kiu havas pli ol 19 jarojn. Se vi estas 19 aŭ malpli, vi devas havi la konsenton de via patro, patrino aŭ prizorganto, kiu ankaŭ devas kontroladi vian partoprenon en Common Voice.

Common Voice estas parto de la Komunumo Mozilla, tial se vi elektis partopreni, vi konsentas sekvi la [Gvidliniojn de Partopreno de la Komunumo Mozilla](https://www.mozilla.org/en-US/about/governance/policies/participation/). 

## 2. Viaj kontribuaĵoj 
Ni akirebligas la datumbazon de Common Voice de Mozilla laŭ [Kreivaj Komunaĵoj CC0 publikaj havaĵoj](https://creativecommons.org/publicdomain/zero/1.0/). Tio signifas, ke ĝi estas publika kaj ni rezignis de ĉiuj rajtoj laŭ la leĝo. Se vi partoprenas en Common Voice, ni postulas, ke vi faru la samon. Vi devas konsenti, ke Mozilla povas proponi ĉiujn viajn Kontribuaĵojn (inkluzive tekstojn, voĉregistraĵojn, datumojn kaj retrokuplojn) al la publiko kiel [CC0](https://creativecommons.org/publicdomain/zero/1.0/) publika havaĵo.

Por partopreni en Common Voice, Mozilla ankaŭ postulas, ke vi certigu ĝin pri la sekvaj aferoj:

Unue, ke viaj kontribuaĵoj estas tute via propra kreo.

Due, ke viaj kontribuaĵoj ne kolizias kun la rajtoj de iu tria persono.

Se vi ne povas certigi ĉiujn ĉi, vi ne povas partopreni en Common Voice.


## 3. Via Konto
Vi ne devas krei konton por partopreni en Common Voice.

Se vi kreos konton, Mozilla petos viajn retpoŝtadreson kaj elektitan uzantnomon. Laŭvole vi ankaŭ povas provizi avataron kaj certajn demografiajn datumojn, kiuj helpos nin kompreni kiel instrui maŝinojn por kompreni homojn de diversaj akĉentoj, aĝo, sekso kaj fono.

Kiam vi provizas informojn por via konto, vi donos al Mozilla ĉiujn permesojn necesajn por:
Observi informojn pri viaj Kontribuaĵoj, inkluzive voĉregistraĵojn, tekston kaj kontroldatumojn,
kunligi tiujn datumojn kun via konto, retpoŝtadreso, uzantnomo kaj la demografia informo, kiun vi provizas, kaj
publikigi viajn Kontribuaĵojn kune kun ajna demografia informo,
publikigi neidentigeblajn datumojn pri viaj Kontribuaĵoj (kiel ekzemple nombro de registraĵoj kaj lingvoj) kune kun via uzantnomo en la rangolisto.

Mozilla ne aldonos publike aŭ publikigos vian retpoŝtadreson.

Vi povas elekti ne aperi en la rangolisto. Se vi tiel faros, Mozilla ne publikigos datumojn pri viaj registraĵoj kaj ne aldonos vian uzantnomon. Tamen, Mozilla publikigos viajn tekston kaj registraĵojn kiel parton de Common Voice kaj inkluzivos informojn pri viaj registraĵoj kun ĝeneralaj, neidentigeblaj datumoj, kiuj estas disponeblaj publike.

## 4. Komunikaĵoj
Se vi abonas por ricevi niajn novaĵleterojn aŭ registriĝas kreante konton en Common Voice, vi povos ricevi retmesaĝojn de ni rilate al via konto.

## 5. Malgarantio

Per partoprenado en Common Voice vi konsentas, ke Mozilla ne estos respondeca pri iu ajn nekapablo uzi Common Voice aŭ pri iu ajn reklamacio nekunhavigitaj en ĉi tiuj Kondiĉoj. Mozilla specife malgarantias la jenajn:
Nerekta, speciala, nevola, konsekvenca, aŭ malinstiga damaĝo
Rekta aŭ nerekta damaĝoj pro perdo de bonvolo, laborhalto, perdita profito, perdo de datumoj aŭ komputila misfunkciado.

Ajna respondeco laŭ ĉi tiu interkonsento estas limigita ĝis $500.

Vi konsentas sendamaĝigi kaj opinii Mozilla senkulpa rilate al iu ajn respondeco aŭ aserto, kiu rezultas de via partopreno en Common Voice.

Mozilla provizas la servon "kiel ĝi estas." Mozilo specife malgarantias leĝajn garantiojn aŭ certigojn kiel "komerca kompetenteco," "taŭgeco por aparta celo," "ne-malobeo" kaj garantioj ekster kurso de intertraktado, uzado aŭ komerco.

## 6. Rimarkoj pri Malobeo
Se vi kredas, ke io ne estas laŭ viaj aŭtoraj aŭ markorajtoj en Common Voice, bonvolu kontroli nian [politikon kiel raporti malobeojn](https://www.mozilla.org/about/legal/report-infringement/).

## 7. Ĝisdatigoj
Iam ajn Mozilla povas decidi ĝisdatigi ĉi tiujn Kondiĉojn. Ni afiŝos la ĝisdatigitajn Kondiĉojn interrete.

Se vi daŭre uzos Common Voice post kiam ni publikigas la ĝisdatigitajn Kondiĉojn, vi konsentas akcepti la ŝanĝojn. Ni publikigas la daton de la efektiviĝo ĉe la supro de ĉi tiu paĝo por montri klare, kiam ni faris ilin.

## 8. Fino
Mozilla povas nuligi aŭ fini ies ajn aliron al Common Voice en ajna momento pro iu ajn kialo. Se ni decidas malakcepti aŭ fini vian aliron, ni provos sciigi vin per retmesaĝo agordita al via konto aŭ dum la sekva fojo, kiam vi provas aliri Common Voice.

La registraĵoj, kiujn vi aldonas al Mozilla, estos publike haveblaj kiel parto de Common Voice eĉ se ni finos aŭ nuligos vian aliron.

## 9. Reganta Leĝaro
Kalifornia (Usono) juro aplikiĝas al ĉi tiuj Kondiĉoj. Ĉi tiuj kondiĉoj estas la tuto de la interkonsentoj inter vi kaj Mozilla koncerne al Common Voice.
