# Oznámení o ochraně osobních údajů pro webové stránky, sdělení a soubory cookie

1. listopadu 2023
{: datetime="2023-11-01" }

Na ochraně vašeho soukromí nám záleží. Když o vás společnost Mozilla (to jsme my) shromažďuje informace, naše [Zásady ochrany osobních údajů společnosti Mozilla](https://www.mozilla.org/privacy/) popisují, jak s těmito informacemi budeme nakládat.

Tyto zásady ochrany osobních údajů platí pro webové stránky a mobilní aplikace provozované společností Mozilla, což kromě dalších zahrnuje domény mozilla.org a firefox.com. Patří sem například domény addons.mozilla.org, bugzilla.mozilla.org, careers.mozilla.org, community.mozilla.org, developer.mozilla.org, foundation.mozilla.org, people.mozilla.org, support.mozilla.org a wiki.mozilla.org.

## Co byste měli vědět

Osobní údaje od vás můžeme získat během vaší interakce s námi na platformách sociálních médií, žádáte-li o práci, praxi, grant nebo stáž, hlásíte-li se dobrovolně jako člen komunity Mozilla, zasíláte-li nám uživatelskou zpětnou vazbu či požadavky, zakládáte-li si účet či se přihlašujete k odběru e-mailů nebo zapojujete-li se do produktové či politické kampaně. 
{: #personal-info }

* **Sociální média**: Pokud interagujete s našimi účty na externích sociálních mediálních platformách jako jsou X (dříve Twitter) a Facebook, můžeme získat osobní informace o vás. Používáte-li tyto sítě, platí jejich zásady ochrany osobních údajů a doporučujeme vám se s nimi seznámit.

* **Žadatelé o práci, praxi, grant nebo stáž**: Žadatelé o práci, praxi, grant nebo stáž u společnosti Mozilla nám musí poskytnout jméno, adresu, telefonní číslo, e-mailovou adresu, životopis a v některých případech ještě další doplňující informace. Tyto informace používáme při zpracovávání a posuzování žádostí a pro komunikaci se žadateli ohledně příležitostí. Využíváme služeb společnosti [Greenhouse](https://www.greenhouse.io/privacy-policy) pro účely zpracování žádostí o zaměstnání a praxi a služeb společnosti [Fluxx.io](https://www.fluxx.io/privacy-policy) pro účely zpracování žádostí o stáž a grant v rámci programu MOSS (Mozilla Open Source Support).

* **Spolupracovníci**: Budete-li spolupracovat se společností Mozilla jako dobrovolný přispěvatel v rámci komunity, může být případně zapotřebí, aby s vámi společnost Mozilla a jiné subjekty komunikovaly přes e-mailovou adresu, kterou v souvislosti se svým příspěvkem poskytnete, a také za účelem uznání vašeho úsilí. Podílíte-li se na aplikaci Bugzilla nebo našem základním kódu, budou vaše e-mailová adresa a případně i vaše jméno veřejně k dispozici všem uživatelům internetu. Vytvoříte-li si účet na platformě Mozilla Connect (platforma využívající služby společnosti [Khoros](https://khoros.com/privacy), která má vlastní zásady ochrany osobních údajů), vaše jméno, váš profilový obrázek, vaše příspěvky a odpovědi a další informace, které sdílíte, budou přístupné společnosti Mozilla a ostatním členům komunity. Vytvoříte-li si profil na people.mozilla.org, bude tento profil přístupný pro zaměstnance a spolupracovníky společnosti Mozilla; údaje ve svém profilu můžete upravovat v části [Nastavení profilu](https://people.mozilla.org/e?section=personal-info). Někdy využíváme údaje o spolupracovnících ze zdrojů (např. Bugzilla) na řídicích panelech pro vizuální sdílení souhrnných dat o komunitě Mozilla. Příkladem je [https://wiki.mozilla.org/Contribute/Dashboards](https://wiki.mozilla.org/Contribute/Dashboards). Pokud to možné, snažíme se veřejně zobrazované kontaktní údaje omezit na minimum.

* **Uživatelská zpětná vazba**: Zpětnou vazbu týkající se našich produktů a služeb nám můžete poskytovat na webových stránkách jako např. [connect.mozilla.org](https://connect.mozilla.org/), prostřednictvím integrovaných dotazníků na zkušenosti s produktem nebo prostřednictvím kanálů jako např. e-mail, Bugzilla, Matrix, účet na sociálních médiích nebo stránky Get Involved nebo prostřednictvím skupiny jako např. Student Ambassadors. Omezte prosím na minimum osobní údaje, které budete na těchto fórech sdílet, protože vaše komentáře budou veřejně přístupné.

* **Účty a odběr e-mailů**: Některé webové stránky, například [Doplňky pro Firefox](https://addons.mozilla.org/firefox/), [Relay](https://relay.firefox.com/), [Monitor](https://monitor.firefox.com/) a [MDN](https://developer.mozilla.org/), vyžadují založení účtu. Pro správu účtů používáme [účty Mozilla](https://www.mozilla.org/privacy/mozilla-accounts/), [GitHub](https://support.github.com/#our-use-of-cookies-and-tracking) nebo vlastní systémy; [podrobnější informace](https://support.mozilla.org/kb/managing-account-data) o postupech správy údajů vašeho účtu Mozilla. V souvislosti se svým účtem nebo prostřednictvím odběru e-mailů můžete pravidelně dostávat e-maily. Našimi dodavateli správy e-mailu jsou [SalesForce Marketing Cloud](https://www.salesforce.com/company/privacy/), [Amazon Simple Email Service](https://aws.amazon.com/privacy/), [Mailchimp](https://www.intuit.com/privacy/statement/), [SocketLabs](https://www.socketlabs.com/legal/service-privacy/), [Campaign Monitor](https://meetmarigold.com/privacy-notices) nebo [Acoustic](https://acoustic.com/privacy-notice/) a vy můžete odběr zrušit pomocí odkazu v dolní části příslušného e-mailu. 

* **Produktové a politické kampaně**: Některé naše webové stránky hostují produktové nebo politické kampaně. Můžete si například vyžádat odkaz prostřednictvím e-mailu nebo zprávy SMS k instalaci Firefoxu ve vašem mobilním zařízení nebo zaslat petici svému zákonodárci v záležitostech internetu. K řízení těchto kampaní a správě všech dat, která se rozhodnete poskytnout, můžeme využívat třetí strany. 
{: #campaigns }

---------------------------------------

Za účelem zajištění funkčnosti a lepšího pochopení interakce uživatelů s našimi produkty, službami a sděleními můžeme používat soubory cookie, jednopixelové gify, nezávislou webovou analýzu, informace o zařízení a adresy IP. 
{: #data-tools }

* **Funkce**: Můžeme využívat informace, jako jsou soubory cookie, informace o zařízení a adresy IP k rozšíření funkcí určitých produktů, služeb a sdělení. Například:
    * Používáme soubory cookie k zapamatování informací o vašich nastaveních (jako jsou jazykové předvolby), jakož i abychom vám mohli doporučit příslušné funkce a doplňky na základě vašeho nastavení. Jsou rovněž nápomocné při přihlašování a ověřování uživatele, takže na určitých webových stránkách společnosti Mozilla se můžete vyhnout opakovanému zadávání vašich hesel.
    * Adresy IP používáme k přizpůsobení sdělení podle jazyka a země.
    * Určité informace o zařízení, jako jsou země, jazyk, operátor a OEM, využíváme k přizpůsobení vašeho uživatelského prostředí.

* **Metriky**: Můžeme rovněž používat soubory cookie, informace o zařízení a adresy IP, společně s jednopixelovými gify, soubory cookie a službami třetích stran, aby nám pomohly souhrnně pochopit způsob, jakým uživatelé využívají naše produkty, služby, sdělení, webové stránky, online kampaně, snippety, zařízení a další platformy. Používáme:
    * Mozilla Glean, naše vlastní platforma pro telemetrii a analýzu. Podrobnější informace o konkrétních typech údajů, které shromažďujeme, se dozvíte ve [Slovníku Glean](https://dictionary.telemetry.mozilla.org/apps/bedrock).
    * Google Analytics, která umisťuje soubor cookie do vašeho zařízení za účelem získání metrik o tom, jak uživatelé používají naše webové stránky. To nám pomáhá vylepšovat obsah stránek.
    * Convert.com a ShareProgress, jež umisťují soubor cookie do vašeho zařízení, který nám pomáhá s testováním změn obsahu webových stránek. Díky tomu jsme schopni nabízet uživatelům lepší webové prostředí.
    * Referenční data HTTP, která mohou být zahrnuta do instalačního programu Firefoxu za účelem identifikace domény webových stránek nebo reklamních kampaní, jež vás odkázaly na naši stránku pro stažení. Tyto informace nám pomáhají porozumět efektivitě našich reklamních kampaní a vylepšit je.
    * Další analytické nástroje čas od času na zkušební bázi. Můžeme tak činit například proto, abychom posoudili nový analytický nástroj nebo otestovali naši stávající sbírku metrik.
 
* **Prevence podvodů**: Společnost Mozilla implementovala technologii třetí strany, konkrétně neviditelný kód reCAPTCHA společnosti Google, který funguje na pozadí některých našich webových stránek s cílem identifikovat podvodnou činnost. Používání neviditelného kódu reCAPTCHA se řídí [Zásadami ochrany osobních údajů](https://www.google.com/intl/policies/privacy/) a [Smluvními podmínkami](https://policies.google.com/terms) společnosti Google.

---------------------------------------

Jednotlivé předvolby souborů cookie můžete spravovat, můžete uvádět své předvolby ohledně souborů cookie jiným subjektům a odhlásit se z webové analýzy a optimalizačních nástrojů. 
{: #user-choices }

* **Historie souborů cookie**: Jednotlivé soubory cookie můžete přijmout nebo odmítnout v předvolbách pod položkou Historie v části Nástroje/Možnosti/Soukromí. Dovolujeme si upozornit, že některé funkce našich produktů a služeb nemusí bez pomoci souborů cookie správně fungovat. 
{: #cookies }

* **Nesledovat**: Společnost Mozilla nesleduje uživatele napříč nezávislými webovými stránkami za účelem poskytování cílené reklamy. Pokud jste navíc svůj prohlížeč nakonfigurovali tak, aby při vstupu na naše webové stránky odesílal signál „Nesledovat“, společnost Mozilla nebude využívat žádné nástroje popsané v části [Metriky](https://www.mozilla.org/privacy/websites/#data-tools).

* **E-mail**: Přijímání našich marketingových sdělení je dobrovolné a ze služby se můžete odhlásit v zápatí e-mailu nebo prostřednictvím aktualizace vašich [e-mailových preferencí v aplikaci Mozilla](https://www.mozilla.org/newsletter/recovery/), nebo v případě newsletteru Thunderbird na [webových stránkách Thunderbird](https://www.thunderbird.net/newsletter/).


* **Analýza a optimalizace**: Chcete-li zabránit shromažďování dat ohledně vašich návštěv webových stránek společnosti Mozilla, postupujte dle pokynů níže:
    * Nástroje první strany Mozilla: [Odběr zrušte na adrese www.mozilla.org](https://www.mozilla.org/privacy/websites/data-preferences/).
    * Google: Nainstalujte si [doplněk prohlížeče pro odhlášení ze služby Google Analytics](https://tools.google.com/dlpage/gaoptout), který zakáže přenos dat do služby Google Analytics. Některé stránky Mozilla.org využívají jednopixelové gify, které komunikují s platformou DoubleClick za účelem porozumění efektivitě našich reklamních kampaní. Přizpůsobené reklamy z platformy DoubleClick můžete ovládat v nastaveních reklamy Google (budete vyzváni k přihlášení k vašemu účtu Google).
    * Convert.com: [Odběr zrušte na adrese www.mozilla.org](https://www.mozilla.org/exp/opt-out/).
    * ShareProgress a Fathom.com: Můžete [aktivovat možnost Nesledovat ve svém prohlížeči](https://support.mozilla.org/kb/how-do-i-turn-do-not-track-feature).

* **Sociální média**: Tlačítka pro sdílení na sociálních médiích na webových stránkách Mozilla jsou navržena tak, aby údaje nebyly sdíleny s poskytovatelem příslušných sociálních médií, dokud přímo nekliknete na ikonu daného sociálního média.

---------------------------------------

Některé webové stránky Mozilla umožňují provádět nákupy (např. aplikací nebo zboží), přispívat na konkrétní projekty společnosti Mozilla nebo finančně podporovat veřejné a charitativní programy společnosti Mozilla. Tyto transakce jsou často zpracovávány třetími stranami, a nikoli společností Mozilla.
{: #donations }

* **Zpracovávání plateb**: Pokud něco zakoupíte prostřednictvím webových stránek společnosti Mozilla, poskytnete finanční příspěvek nebo zašlete dar, platbu odešlete prostřednictvím některého z našich nezávislých poskytovatelů platebních služeb: Stripe, Apple Pay, PayPal, Venmo nebo Google Pay. Společnost Mozilla obdrží záznam o vašem účtu (včetně vaší fakturační adresy a posledních čtyř číslic vaší platební metody) a (v příslušných případech) informaci o stavu předplatného vašeho účtu; můžeme získat vaše jméno, korespondenční adresu a/nebo e-mailovou adresu. Tyto údaje slouží k účelům zpracování platby, odhalování podvodů a evidenci záznamů. 

* **Kontaktní údaje a informace o darech**: K zasílání e-mailů a ukládání záznamů, které uchováváme po dobu 10 let od data poslední platby využíváme služby [Acoustic](https://acoustic.com/privacy-notice/), [Salesforce](https://www.salesforce.com/company/privacy/), [Fundraise Up](https://fundraiseup.com/privacy/) a [Campaign Monitor](https://meetmarigold.com/privacy-notices/). Pokud poskytnete dat nadaci Mozilla Foundation nebo Thunderbird, ke správě našich darů a zasílání potvrzení o transakci dárcům využíváme služeb [Fundraise Up](https://fundraiseup.com/privacy/).

---------------------------------------

V případě zaslání žádosti ohledně vašich osobních údajů nás prosím kontaktujte prostřednictvím našeho [Portálu žádosti o přístup subjektů údajů](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0). Pokud máte jakékoliv dotazy ohledně vašich osobních údajů nebo našich postupů ochrany osobních údajů, kontaktujte nás na adrese [compliance@mozilla.com](compliance@mozilla.com). Na veškeré žádosti doručené od fyzických osob s žádostí o uplatnění jejich práv na ochranu osobních údajů budeme reagovat v souladu s platnými právními předpisy o ochraně osobních údajů.
