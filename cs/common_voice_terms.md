# Zákonné podmínky služby Common Voice

Platné od 30. listopadu 2018 {: datetime="2018-11-30" }

Prostřednictvím služby Common Voice můžete věnovat svůj hlas, psané věty a další zdroje, které potřebujeme pro vytváření hlasové databáze typu open source, kterou může kdokoliv využít pro vytváření inovačních aplikací rozpoznávání hlasu pro zařízení a web.

Na službě Common Voice se můžete podílet pouze v případě, že vyslovíte souhlas s těmito Podmínkami.

## 1. Oprávněnost
Služba Common Voice je otevřena pro všechny ve věku od 19 let. Pokud jste mladší než 19, musíte získat souhlas svého rodiče nebo opatrovníka a tito jsou povinna na vaši účast ve službě Common Voice dohlížet.

Služba Common Voice je součástí Komunity Mozilla. V důsledku toho, v případě, že se budete služby účastnit, souhlasíte, že budete dodržovat [Pokyny pro účast v komunitě Mozilla](https://www.mozilla.org/about/governance/policies/participation/).

## 2. Vaše příspěvky 
Databázi Common Voice společnosti Mozilla poskytujeme v rámci [poskytnutí licence veřejné domény Creative Commons CC0](https://creativecommons.org/publicdomain/zero/1.0/). To znamená, že je veřejná a vzdali jsme se všech autorských práv v rozsahu, v jakém nám to zákon umožňuje. Pokud se budete na službě Common Voice podílet, vyžadujeme, abyste postupovali stejně. Musíte souhlasit s tím, že společnost Mozilla smí nabízet veškeré vaše Příspěvky (včetně textu, nahrávek, ověření a zpětné vazby) veřejnosti v rámci licence veřejné domény [CC0](https://creativecommons.org/publicdomain/zero/1.0/).

Pro účast ve službě Common Voice společnost Mozilla od vás rovně vyžaduje dvě ujištění:

za prvé, že Příspěvky jsou zcela vaším vlastním dílem;

za druhé, že vaše Příspěvky neporušují žádná práva třetích osob. 

Pokud tato ujištění nemůžete poskytnout, nesmíte se na službě Common Voice podílet. 

## 3. Váš účet
Abyste se mohli podílet na službě Common Voice, nemusíte si zakládat účet. 

Pokud si účet založíte, společnost Mozilla vás požádá o vaši e-mailovou adresu a uživatelské jméno dle vaší volby. Dobrovolně můžete poskytnout rovněž avatara a určité demografické údaje, které nám pomohou pochopit, jak stroje učit rozumět lidem s různými přízvuky, různého věku, pohlaví a původu.

Pokud poskytnete údaje pro váš účet, poskytujete společnosti Mozilla veškerá oprávnění potřebná k tomu, aby: 
mohla sledovat informace o vašich Příspěvcích, včetně zvukových záznamů, testu a ověření; 
přiřazovala příslušné údaje k vašemu účtu, e-mailu, uživatelskému jménu a demografickým údajům, které poskytnete; a
zveřejňovala vaše příspěvky společně s demografickými informacemi;
zveřejňovala metriky týkající se vašich Příspěvků (jako je počet nahrávek a jazyků) společně s vaším uživatelským jménem ve výsledkové tabulce.

Společnost Mozilla nebude zveřejňovat vaši e-mailovou adresu.

Můžete se rozhodnout, že si nepřejete být uváděni v tabulce výsledků. Pokud tak učiníte, společnost Mozilla nebude zveřejňovat data ohledně vašich nahrávek ve spojitosti s vaším uživatelským jménem. Společnost Mozilla nicméně přesto veřejně poskytne vaše texty a nahrávky v rámci služby Common Voice a zahrne do nich informace ohledně vašich nahrávek v obecných metrikách, které budou veřejně dostupné.

## 4. Sdělení
Pokud se přihlásíte k odběru našich informačních zpravodajů nebo se zaregistrujete k účtu v souvislosti se službou Common Voice, můžete od nás dostávat e-maily týkající se vašeho účtu. 

## 5. Prohlášení o vyloučení

Účastí ve službě Common Voice souhlasíte s tím, že Společnost Mozilla nenese jakoukoliv odpovědnost za nemožnost používat službu Common Voice ani za jakékoliv nároky, které mohou vzniknout v důsledku těchto podmínek. Společnost Mozilla výslovně vylučuje následující:
nepřímé, speciální, náhodné, následné nebo exemplární škody,
přímé či nepřímé škody vyplývající ze ztráty goodwillu, přerušení práce, ztráty zisku, ztráty dat nebo poruchy počítače.

Veškerá odpovědnost související s touto smlouvou je omezena maximální výši 500 USD.

Souhlasíte s tím, že společnost Mozilla odškodníte za veškeré závazky nebo nároky vyplývající z vaší účasti ve službě Common Voice.

Společnost Mozilla službu poskytuje „tak jak je“. Společnost Mozilla výslovně vylučuje veškeré zákonné záruky nebo garance, jako jsou záruky „prodejnosti“, „vhodnosti ke konkrétnímu účelu“, „neporušování práv třetích osob“ a záruky vyplývající z jednání, využití nebo obchodu. 

## 6. Oznámení o porušení
Pokud se domníváte, že cokoliv v rámci služby Common Voice porušuje vaše autorská práva nebo práva k ochranným známkám, viz prosím naše [zásady hlášení porušení](https://www.mozilla.org/about/legal/report-infringement/).

## 7. Aktualizace
Společnost Mozilla se občas může rozhodnout tyto Podmínky aktualizovat. Aktualizované znění Podmínek zveřejníme online. 

Pokud budete nadále používat službu Common Voice poté, co zveřejníme aktualizované Podmínky, vyslovujete svůj souhlas s nimi, což představuje vaši akceptaci příslušných změn. V horní části této stránky uvedeme datum účinnosti, aby bylo jasné, kdy byly nejnovější aktualizace zveřejněny. 

## 8. Ukončení
Společnost Mozilla je oprávněna pozastavit nebo ukončit přístup kohokoliv ke službě Common Voice kdykoliv z libovolného důvodu. Pokud se rozhodneme pozastavit nebo ukončit váš přístup, pokusíme se vás o tom informovat na e-mailovou adresu přiřazenou k vašemu účtu nebo při vašem následujícím pokusu o přístup do služby Common Voice. 

Nahrávky, které odesíláte společnosti Mozilla zůstanou veřejně dostupné v rámci služby Common Voice, a to i v případě, že pozastavíme nebo ukončíme váš přístup.

## 9. Rozhodné právo
Na tyto Podmínky se uplatní právo státu Kalifornie. Tyto podmínky představují celou dohodu mezi vámi a společností Mozilla ohledně služby Common Voice.
