# Odběr služeb Mozilla | Oznámení o ochraně osobních údajů

Účinné od 17. prosince 2025
{: datetime="2025-12-17" }

## Ve společnosti Mozilla při navrhování produktů pamatujeme na ochranu vašich osobních údajů.

__Mozilla VPN__ chrání internetové připojení vašeho zařízení. Mozilla spolupracuje se společností Mullvad na soukromém a bezpečném šifrování vašeho internetového provozu.

__Mozilla Monitor__ může provádět monitorování za účelem sledování, zda některý z vašich účtů nestal předmětem známých narušení dat. V některých regionech vám rovněž pomáhá vyhledávat a odstraňovat informace z míst na webu. 

__Firefox Relay__ chrání vaši identitu formou zabezpečeného e-mailu a v některých regionech zajišťuje maskování telefonního čísla. Náš zabezpečený e-mail se snadným použitím a maskování telefonního čísla pomáhají se zachováním utajení vaší identity, abyste si mohli nové účty zakládat anonymně, zastavit nevyžádané textové zprávy a hromadná volání a ve své složce došlé pošty našli pouze e-maily, které skutečně chcete.  

Toto oznámení o ochraně osobních údajů vysvětluje, jaké údaje Mozilla VPN, Mozilla Monitor a Firefox Relay shromažďují, sdílejí a proč. S ohledem na způsob získáváními, zpracovávání a sdílení informací rovněž dodržujeme [Zásady ochrany osobních údajů Mozilla](https://www.mozilla.org/privacy/).

## Co byste měli vědět

__Informace o účtu Mozilla.__ Tyto služby vyžadují účet Mozilla, který společnosti Mozilla odešle vaši e-mailovou adresu, lokalizaci a IP adresu. Podrobnější informace o [postupech zacházení s údaji účtu Mozilla](https://www.mozilla.org/privacy/mozilla-accounts/).

__Informace o platbě.__ Pokud si předplatíte služby, které vyžadují placené předplatné, budete zasílat platby prostřednictvím některého z našich nezávislých poskytovatelů platebních služeb: Stripe, Apple, PayPal nebo Google Pay. Společnost Mozilla obdrží záznam o vašem účtu (včetně vaší fakturační adresy a posledních čtyř číslic vaší platební metody) a informaci o stavu předplatného vašeho účtu. Společnost Mozilla neukládá úplné podrobnosti o vaší platbě.

### Mozilla VPN {: #vpn }

__Údaje o interakci.__ Dle výchozího nastavení je shromažďování údajů o interakci zakázáno. Pokud se rozhodnete tuto možnost povolit, společnost Mozilla bude získávat údaje o vašich interakcích s Mozilla VPN. Například budeme moci zjistit věci, jako například, zda jste jakoukoliv aplikaci vyloučili z ochrany (nikoliv však které), na kolika zařízeních své předplatné Mozilla VPN používáte a zda jste povolili funkci blokování reklam, či nikoliv. Pro úplný přehled naší telemetrie získáte podrobnější informace v části [Údaje o interakci s VPN](https://dictionary.telemetry.mozilla.org/apps/mozilla_vpn). Údaje o interakci používáme k vylepšení výkonu a stability pro naše uživatele a k měření výkonu služeb.

Navíc jako pomůcku pro pochopení efektivity našich marketingových kampaní může společnost Mozilla kromě údajů o kampaních a údajů o doporučeních, jako je například zapojení se do reklamních kampaní a váš operační systém, typ zařízení, identifikátory zařízení a verze operačního systému, získat také vaši IP adresu. Mozilla tyto údaje sdílí se službou Adjust, vaši IP adresu ale nesdílíme ani neukládáme. Přečtěte si [dokumentaci ke službě Adjust](https://github.com/mozilla-mobile/mozilla-vpn-client/blob/main/src/adjust/adjust.md).

__Technické údaje.__ V rámci všech služeb je vaše IP adresa dočasně uchovávána po dobu 90 dnů jako součást protokolů našeho serveru. V případě VPN společnost Mozilla rovněž získá informace o nainstalované verzi klienta Mozilla VPN a o zařízení, na němž je nainstalován, včetně operačního systému a konfigurace hardwaru. Technické údaje používáme k vylepšení výkonu a stability pro naše uživatele a k měření výkonu služeb. 

Pokud navíc poskytnete souhlas se shromažďováním dat v rámci aplikace, náš partner Sentry.io bude získávat technické údaje pro účely monitorování chyb a výkonu. Podrobnější informace získáte v [Zásadách ochrany osobních údajů Sentry.io](https://sentry.io/privacy/).

__Údaje o poloze.__ Společnost Mozilla získává vaši adresu IP v případě, že se zaregistrujete k používání našich služeb a budete je používat, přičemž takové informace jsou shromažďovány v rámci protokolů našich serverů po dobu 90 dní; adresu IP používáme pro přibližné určení vašeho místa, protože dostupnost služeb předplatného Mozillla, ceny a nabídky mohou záviset na vaší zemi. Rovněž je používáme pro účely zabránění podvodům a zneužití napříč našimi produkty.

__Údaje o síti.__ Když aktivujete službu Mozilla VPN, zašifruje váš internetový provoz a odešle jej společnosti Mullvad. Při používání služby Mozilla VPN neuchovává společnost Mozilla ani náš partner Mullvad za žádných okolností žádné protokoly o vaší síťové aktivitě. Další informace najdete v [Zásadách ochrany osobních údajů společnosti Mullvad](https://mullvad.net/help/no-logging-data-policy/).

### Mozilla Monitor {: #monitor }

__Údaje o interakci.__ Mozilla získává údaje o vašich interakcích se službami. Pokud se například přihlásíte nebo odhlásíte, případně vámi nastavené preference; podrobnější informace o [Údajích o interakci se službou Monitor](https://dictionary.telemetry.mozilla.org/apps/monitor_frontend). Obecněji může společnost Mozilla rovněž používat soubory cookies, informace o zařízení a adresy IP, společně s jednopixelovými gify, soubory cookies a službami třetích stran, aby jí pomohly souhrnně pochopit způsob, jakým uživatelé využívají naše produkty, služby, sdělení, webové stránky, online kampaně, snippety, zařízení a další platformy. Používáme:

* [HaveIbeenpwned.](https://haveibeenpwned.com/) HaveIbeenpwned obdrží hashovanou verzi vaší e-mailové adresy pro provedení vyhledávání případných míst narušení vašich osobních údajů. HaveIbeenpwned uchovává tyto informace pro průběžné vyhledávání nových narušení; o odstranění své e-mailové adresy z HaveIbeenpwned můžete požádat prostřednictvím jejich [mechanizmu zrušení odběru](https://haveibeenpwned.com/OptOut).
  
* [Amazon Web Services (AWS).](https://aws.amazon.com/privacy/) Služba Mozilla Monitor využívá AWS, aby vám mohla zaslat e-mail v souvislosti se Službou Mozilla Monitor zahrnující Úplné zprávy, Upozornění na narušení a Bezpečnostní tipy. Tato data budou odstraněna v okamžiku, kdy zrušíte své předplatné služby Monitor. 

* [Formstack.](https://www.formstack.com/) Služba Mozilla Monitor využívá Formstack k zaznamenávání zpětné vazby volitelně poskytované uživateli. Informace o postupech v oblasti ochrany osobních údajů Formstack najdete v [Zásadách ochrany osobních údajů Formstack](https://www.formstack.com/legal).
  
* [Google Analytics.](https://marketingplatform.google.com/about/analytics/) Služba Mozilla Monitor používá Google Analytics k získání metrik ohledně toho, jak uživatelé s našimi webovými stránkami interagují. To nám pomáhá vylepšovat obsah stránek. Pro podrobnější informace o tom, jak společnost Google využívá vaše osobní informace navštivte prosím [Ochrana osobních údajů a zabezpečení Google Analytics](https://support.google.com/analytics/topic/2919631?&ref_topic=1008008&sjid=14989286036636170427-NA). Můžete nainstalovat [Doplněk vyloučení Google Analytics pro prohlížeč](https://tools.google.com/dlpage/gaoptout), čím zabráníte shromažďování dat ohledně vašich návštěv Služby a zakážete přenos dat do Google Analytics.
 
### Firefox Relay {: #relay }

__Údaje o interakci.__ Společnost Mozilla získává data o vaší interakci se službou Firefox Relay, například když se přihlásíte a odhlásíte, případně nastavíte prředvolby. Podrobnější informace najdete v části [Data o interakci se službou Relay](https://github.com/mozilla/fx-private-relay/blob/main/METRICS.md); shromažďování těchto dat můžete odmítnout zapnutím funkce [Do Not Track (DNT)](https://support.mozilla.org/kb/how-do-i-turn-do-not-track-feature) ve svém prohlížeči. 

Obecněji může společnost Mozilla rovněž používat soubory cookies, informace o zařízení a adresy IP, společně se soubory cookies a službami třetích stran, aby jí pomohly souhrnně pochopit způsob, jakým uživatelé využívají naše produkty, služby, sdělení, webové stránky, online kampaně, snippety, zařízení a další platformy. Používáme:

* Google Analytics, která umisťuje soubor cookie do vašeho zařízení za účelem získání metrik o tom, jak uživatelé používají naše webové stránky. To nám pomáhá vylepšovat obsah stránek. Pokud chcete zabránit Google Analytics ve shromažďování dat o vašem používání služby Mozilla Monitor, můžete nainstalovat [Doplněk prohlížeče odmítnutí Google Analyticson](https://tools.google.com/dlpage/gaoptout).

__Technické údaje.__ Mozilla obdrží základní informace o nainstalované verzi softwaru doplňku Relaya o zařízení, na kterém je instalován, včetně operačního systému a konfigurace hardwaru. V rámci všech služeb je vaše IP adresa dočasně uchovávána po dobu 90 dnů jako součást protokolů našeho serveru. Technické údaje používáme k vylepšení výkonu a stability pro naše uživatele a k měření výkonu služeb.

__Údaje o poloze.__ Společnost Mozilla získává vaši adresu IP, když se zaregistrujete ke službám a využíváte je. IP adresu používáme k přibližnému určení vaší polohy, neboť dostupnost, ceny a nabídky služeb předplatného Mozilla mohou záviset na vaší zemi. Vaši adresu IP rovněž používáme pro účely zabránění podvodům a zneužití napříč našimi produkty.

__E-mailové zprávy Firefox Relay.__ Firefox Relay zpracovává e-mailové zprávy za účelem odesílání a přeposílání e-mailových zpráv z maskované e-mailové adresy (maskovaných e-mailových adres) na vaši primární e-mailovou adresu. Obsah žádných vašich zpráv nečteme ani neukládáme. V případě, že vám e-mailová zpráva nemůže být doručena, uchováme ji na našich serverech a po doručení ji odstraníme (v žádném případě ji nebudeme uchovávat déle než tři dny). Pokud použijete funkci blokování reklamních e-mailů, služba zkontroluje hlavičky e-mailů, aby zjistila, zda je potřeba e-mail zablokovat.

__Masky Firefox Relay (a místa, kde je používáte).__ Mozilla uchovává kopii informací o vašem účtu za účelem poskytování služby, zejména za účelem přiřazení vaší primární e-mailové adresy k maskovaným e-mailovým adresám. Pokud si vytvoříte vlastní masku, Mozilla ji uloží, aby na ni mohla přeposílat e-maily. Mozilla ukládá stránky, kde jste masku vytvořili, stránky, kde masku následně použijete, a všechny štítky spojené s maskou, abyste masky snadno našli, až je budete chtít použít. Přečtěte si, jak [tyto funkce povolit a zakázat](https://relay.firefox.com/faq).

__Telefonní hovory a textové zprávy Firefox Relay.__ Pro odesílání a předávání telefonních hovorů a textových zpráv zpracovává služba Firefox Relay vaše telefonní číslo a textové zprávy. Ukládáme protokol telefonních čísel, která jste kontaktovali prostřednictvím služby Relay, abychom mohli zobrazovat protokoly hovorů a textových zpráv, odesílat textové odpovědi a blokovat telefonní čísla. Obsah telefonních hovorů, které uskutečníte prostřednictvím služby Firefox Relay, nesledujeme ani neukládáme. Přečtěte si, jak [tyto funkce povolit a zakázat](https://relay.firefox.com/faq).

__Informace, které sdílíme.__ Aby vám Firefox Relay mohl poskytovat služby, sdílí informace s třetími stranami. Společnost Mozilla s těmito společnostmi uzavřela smlouvy, které vyžadují, aby vaše informace chránily. Níže uvádíme, jaké služby využíváme pro podporu služby Firefox Relay:

* __[Amazon Web Services.](https://aws.amazon.com/privacy/)__ Amazon Web Services (AWS) je cloudová výpočetní platforma. Firefox Relay používá AWS k přijímání e-mailů zasílaných na maskované e-mailové adresy a k jejich přeposílání na primární e-mailovou adresu spojenou s vaším účtem Mozilla. Spojení mezi vaší primární e-mailovou adresou a maskovanou e-mailovou adresou (maskovanými e-mailovými adresami) zná pouze Mozilla.

* __[Twilio.](https://www.twilio.com/en-us/legal/privacy)__ Twilio přijímá vaše telefonní číslo, telefonní masku a telefonní čísla, se kterými si vyměňujete telefonní hovory a textové zprávy. Twilio také přijímá obsah textových zpráv, které odesíláte a přijímáte prostřednictvím služby Firefox Relay, a společnost Mozilla nastavila službu Twilio tak, aby po 7 dnech odstranila své záznamy o textových zprávách, které jste odeslali a přijali prostřednictvím služby Firefox Relay.

## Další informace, které byste měli znát

Můžete získat podrobnější informace o tom, jak [vaše údaje spravujeme](https://support.mozilla.org/kb/firefox-accounts-managing-account-data) a jak [povolujeme nebo zakazujeme synchronizaci](https://support.mozilla.org/kb/how-do-i-set-sync-my-computer). Navíc mnoho informací, které ukládáme o našich uživatelích účtů Mozilla je snadno dostupných po [přihlášení](https://accounts.firefox.com/signin) k příslušnému účtu, kde rovněž můžete aktualizovat své [nastavení sdílení dat](https://accounts.firefox.com/settings/). V případě zaslání žádosti ohledně vašich osobních údajů nás prosím kontaktujte prostřednictvím našeho [Portálu žádosti o přístup subjektů údajů](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0).

Pokud máte jakékoliv dotazy ohledně vašich osobních údajů nebo našich postupů ochrany osobních údajů, kontaktujte nás na adrese compliance@mozilla.com.

Na veškeré žádosti doručené od fyzických osob s žádostí o uplatnění jejich práv na ochranu osobních údajů budeme reagovat bez ohledu na to, kde daná osoba žije. Vaší žádosti vyhovíme, pokud nám v tom nebrání zákonný požadavek nebo se na ni nevztahuje zákonná výjimka.

Pro obecnou nápovědu a podporu navštivte naše [fóra](https://support.mozilla.org/).
