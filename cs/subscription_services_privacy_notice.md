# Odběr služeb Mozilla | Oznámení o ochraně osobních údajů

Verze 1.0, platná od 11. října 2022
{: datetime="2022-10-11" }

## Ve společnosti Mozilla při navrhování produktů pamatujeme na ochranu vašich osobních údajů.

__Mozilla VPN__ chrání internetové připojení vašeho zařízení. Mozilla spolupracuje se společností Mullvad na soukromém a bezpečném šifrování vašeho internetového provozu.

__Firefox Relay__ vám umožní uchovat primární e-mailovou adresu a telefonní číslo v bezpečí a soukromí před online službami tím, že vytvoří jedinečné, náhodné (maskované) telefonní číslo a e-mailovou adresu (adresy).

Toto oznámení o ochraně osobních údajů vysvětluje, jaké údaje Firefox Relay a Mozilla VPN shromažďují, sdílejí a proč. S ohledem na způsob získáváními, zpracovávání a sdílení informací rovněž dodržujeme [Zásady ochrany osobních údajů Mozilla](https://www.mozilla.org/privacy/).

## Co byste měli vědět

__Informace o účtu Firefox.__ Tyto služby vyžadují účet Firefox, který společnosti Mozilla odešle vaši e-mailovou adresu, lokalizaci a IP adresu. Podrobnější informace o [postupech zacházení s údaji účtu Firefox](https://www.mozilla.org/privacy/firefox/#firefox-accounts-join-firefox).

__Informace o platbě.__ Když si předplatíte služby, budete zasílat platby prostřednictvím některého z našich nezávislých poskytovatelů platebních služeb: Stripe, Apple, PayPal nebo Google Pay. Společnost Mozilla obdrží záznam o vašem účtu (včetně vaší fakturační adresy a posledních čtyř číslic vaší platební metody) a informaci o stavu předplatného vašeho účtu. Společnost Mozilla neukládá úplné podrobnosti o vaší platbě.

__Údaje o interakci.__ Mozilla získává údaje o vašich interakcích se službami. Jedná se například o údaje o přihlášení a odhlášení nebo nastavených předvolbách. Další informace o [údajích o interakcích VPN](https://dictionary.telemetry.mozilla.org/apps/mozilla_vpn) a [údajích o interakcích Relay](https://github.com/mozilla/fx-private-relay/blob/main/METRICS.md).

__Technické údaje.__ Mozilla obdrží základní informace o nainstalované verzi VPN nebo doplňkového softwaru Relay a o zařízení, na kterém jsou instalovány, včetně operačního systému a konfigurace hardwaru. Vaše IP adresa je dočasně uchovávána po dobu 90 dnů jako součást protokolů našeho serveru. Při používání služby Mozilla VPN neuchovává společnost Mozilla ani náš partner Mullvad žádné protokoly serveru o vaší síťové aktivitě.
Tyto údaje používáme k vylepšení výkonu a stability pro naše uživatele a k měření výkonu služeb.

### Mozilla VPN {: #vpn }

__Údaje o poloze.__ Mozilla VPN získává vaši adresu IP, když se zaregistrujete ke službám a využíváte je. IP adresu používáme k přibližnému určení vaší polohy, abychom mohli nastavit, ke kterému serveru VPN se připojíte, a protože dostupnost, ceny a nabídky služby Mozilla VPN mohou záviset na vaší zemi.

__Údaje o kampaních a doporučeních.__ Tyto údaje pomáhají službě Mozilla VPN pochopit efektivitu našich marketingových kampaní. Po instalaci aplikace může společnost Mozilla kromě údajů o kampaních a údajů o doporučeních, jako je například zapojení se do reklamních kampaní a váš operační systém, typ zařízení, identifikátory zařízení a verze operačního systému, získat také vaši IP adresu. Mozilla tyto údaje sdílí se službou Adjust, vaši IP adresu ale nesdílíme ani neukládáme. Přečtěte si [dokumentaci ke službě Adjust](https://github.com/mozilla-mobile/mozilla-vpn-client/blob/main/src/apps/vpn/adjust/adjust.md).

__Údaje o síti.__ Společnost Mullvad získává informace o vašem internetovém provozu za účelem poskytování služby. Když aktivujete službu Mozilla VPN, zašifruje váš internetový provoz a odešle jej společnosti Mullvad. Společnost Mullvad se zavázala, že nebude zaznamenávat žádné přijaté údaje. Další informace najdete v [Zásadách ochrany osobních údajů společnosti Mullvad](https://mullvad.net/help/no-logging-data-policy/).

### Firefox Relay {: #relay }

__E-mailové zprávy.__ Firefox Relay zpracovává e-mailové zprávy za účelem odesílání a přeposílání e-mailových zpráv z maskované e-mailové adresy (maskovaných e-mailových adres) na vaši primární e-mailovou adresu. Obsah žádných vašich zpráv nečteme ani neukládáme. V případě, že vám e-mailová zpráva nemůže být doručena, uchováme ji na našich serverech a po doručení ji odstraníme (v žádném případě ji nebudeme uchovávat déle než tři dny). Pokud použijete funkci blokování reklamních e-mailů, služba zkontroluje hlavičky e-mailů, aby zjistila, zda má být e-mail zablokován.

__Masky a místa, kde je používáte.__ Mozilla uchovává kopii informací o vašem účtu za účelem poskytování služby, zejména za účelem přiřazení vaší primární e-mailové adresy k maskovaným e-mailovým adresám. Pokud si vytvoříte vlastní masku, Mozilla ji uloží, aby na ni mohla přeposílat e-maily. Mozilla ukládá stránky, kde jste masku vytvořili, stránky, kde masku následně použijete, a všechny štítky spojené s maskou, abyste masky snadno našli, až je budete chtít použít. Přečtěte si, jak tyto funkce [povolit a zakázat](https://relay.firefox.com/faq).

__Telefonní hovory a textové zprávy.__ Pro odesílání a předávání telefonních hovorů a textových zpráv zpracovává služba Firefox Relay vaše telefonní číslo a textové zprávy. Ukládáme protokol telefonních čísel, která jste kontaktovali prostřednictvím služby Relay, abychom mohli zobrazovat protokoly hovorů a textových zpráv, odesílat textové odpovědi a blokovat telefonní čísla. Obsah telefonních hovorů, které uskutečníte prostřednictvím služby Firefox Relay, nesledujeme ani neukládáme.

Přečtěte si dokumentaci k telemetrii pro službu [Firefox Relay](https://github.com/mozilla/fx-private-relay/blob/main/METRICS.md). Shromažďování telemetrie můžete odmítnout zapnutím funkce [Do Not Track (DNT)](https://support.mozilla.org/kb/how-do-i-turn-do-not-track-feature) ve svém prohlížeči.

__Informace, které sdílíme.__ Aby vám Firefox Relay mohl poskytovat služby, sdílí informace s třetími stranami. Mozilla s touto společností uzavřela smlouvu, která vyžaduje, aby chránila vaše informace. Níže uvádíme, jaké služby využíváme pro podporu služby Firefox Relay:

* __[Amazon Web Services.](https://aws.amazon.com/privacy/)__ Amazon Web Services (AWS) je cloudová výpočetní platforma. Firefox Relay používá AWS k přijímání e-mailů zasílaných na maskované e-mailové adresy a k jejich přeposílání na primární e-mailovou adresu spojenou s vaším účtem Firefox. Spojení mezi vaší primární e-mailovou adresou a maskovanou e-mailovou adresou (maskovanými e-mailovými adresami) zná pouze Mozilla.

* __[Twilio.](https://www.twilio.com)__ Twilio přijímá vaše telefonní číslo, telefonní masku a telefonní čísla, se kterými si vyměňujete telefonní hovory a textové zprávy. Twilio také přijímá obsah textových zpráv, které odesíláte a přijímáte prostřednictvím služby Firefox Relay, a společnost Mozilla nastavila službu Twilio tak, aby po 7 dnech odstranila své záznamy o textových zprávách, které jste odeslali a přijali prostřednictvím služby Firefox Relay.

## Další informace, které byste měli znát

Většina informace, které ukládáme ohledně uživatelů účtů Firefox, je snadno dostupná přihlášením do vašeho účtu. Podrobnější informace o správě vašich údajů najdete [zde](https://support.mozilla.org/products/privacy-and-security/user-control). V případě zaslání žádosti nás prosím kontaktujte prostřednictvím našeho [Portálu žádosti o přístup subjektů údajů](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0).

Pokud máte jakékoliv dotazy ohledně našich postupů ochrany osobních údajů, kontaktujte nás na adrese compliance@mozilla.com.

Na veškeré žádosti doručené od fyzických osob s žádostí o uplatnění jejich práv na ochranu osobních údajů budeme reagovat bez ohledu na to, kde daná osoba žije. Vaší žádosti vyhovíme, pokud nám v tom nebrání zákonný požadavek nebo se na ni nevztahuje zákonná výjimka.

Pro obecnou nápovědu a podporu navštivte naše [fóra](https://support.mozilla.org/).
