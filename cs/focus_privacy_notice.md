# Oznámení o ochraně osobních údajů Firefox Focus a Firefox Klar

Účinné od 22. dubna 2025
{: datetime="2025-04-22" }

## Ve společnosti Mozilla věříme, že ochrana osobních údajů je základem pro zdravý internet.

Proto vytváříme Firefox Focus a Klar a veškeré naše produkty tak, abyste měli větší kontrolu nad informacemi, které sdílíte online, a informacemi, které sdílíte s námi. V tomto oznámení o ochraně osobních údajů vysvětlujeme, jaké údaje zpracováváme, jak je zpracováváni a k jakým účelům. Následně vysvětlujeme, jak můžete uplatnit své volby ohledně našeho způsobu zpracování vašich informací.

## Jak společnost Mozilla zpracovává vaše údaje

### Poskytování služeb Firefox Focus a Klar pro vás

Focus a Klar zpracovávají technická data a data nastavení, stejně jako historii prohlížení, data o webovém formátu, dočasné internetové soubory a soubory cookies **ve vašem zařízení** za účelem poskytování základních funkcí prohlížeče, odlišení vašeho zařízení od ostatních, zapamatování a zachovávání vašich nastavení. To znamená, že tyto údaje zůstávají ve vašem zařízení, pokud není v tomto Oznámení výslovně uvedeno jinak. Vaše údaje o prohlížení se z vašeho zařízení vymažou vždy, když svůj prohlížeč zavřete.

Navíc, pokud se rozhodnete takovou možnost povolit, zpracováváno může být i vaše přesné místo pro funkce související s místem pro webové stránky, jako jsou Mapy Google; přístup k těmto údajům z vašeho zařízení je využíván výhradně webovými stránkami, u kterých to povolíte - nejsou odesílány na servery společnosti Mozilla. Kdykoliv můžete kdykoliv klepnout na ikonu odpadkového koše ve své liště nástrojů a odstranit tak své údaje o prohlížení nebo aktualizovat vaše [oprávnění pro lokalizaci](https://support.mozilla.org/kb/does-firefox-share-my-location-websites).

### Poskytování a vylepšování funkce vyhledávání

Když provedete vyhledávání, váš vyhledávací dotaz, informace o zařízení a údaje o lokalitě budou zpracovány vaším výchozím vyhledávačem (v souladu s jejich [příslušným Oznámením o ochraně osobních údajů](#privacy-notices-for-search-providers)) za účelem poskytnutí výsledků vyhledávání. Rovněž se můžete rozhodnout povolit svému výchozímu vyhledávači, aby vám poskytoval doporučení pro vyhledávání.

### Zachování a zlepšování výkonu a stability

V případě, že služby Focus a Klar (v systému Android) narazí na nečekaný problém, funkce [Mozilla Crash Reporter](https://support.mozilla.org/kb/how-send-crash-report-firefox-android) se rovněž zeptá, zda si přejete odeslat nám další informace, které mohou zahrnovat stránky otevřené v okamžiku havárie a další údaje o procházení. V případě systémů iOS hlášení o havárii zahrnuje méně informací a tyto jsou odesílány automaticky dle výchozího nastavení; svá [nastavení iOS můžete kdykoliv změnit](https://support.mozilla.org/kb/ios-crash-reports-pref).

### Zlepšení zabezpečení

Využíváme [službu Safe Browsing Service společnosti Google](https://support.mozilla.org/kb/how-does-phishing-and-malware-protection-work), abychom vás chránili před škodlivými staženými soubory a útoky typu phishing, a za účelem ověření webových stránek a technických údajů s [Certifikačními autoritami](https://support.mozilla.org/kb/secure-website-certificate).

V případě některých uživatelů služby Focus a Klar směřují požadavky DNS do služby resolveru, která souhlasila s [přísnými zásadami ochrany osobních údajů pro resolvery](https://wiki.mozilla.org/Security/DOH-resolver-policy) společnosti Mozilla. To zabezpečuje dodatečnou ochranu před úniky osobních údajů do místních sítí, stejně jako obranu proti některým útokům na zabezpečení DNS. Systémové protokoly vašich požadavků DNS se odstraňují ze služby do 24 hodin a používají se pouze pro účely rozlišení DNS. [Podrobnější informace](https://support.mozilla.org/kb/firefox-dns-over-https#w_switching-providers) o DNS přes HTTPS.

### Pochopení používání služby Firefox Focus

Shromažďujeme minimální množství technických dat a údajů o interakci, abychom pochopili kolik aktivních uživatelů denně služba Focus má. V případě technického přehledu dat shromážděných tímto denním voláním ping využití najdete podrobnější informace v částech [Focus v systému Android](https://dictionary.telemetry.mozilla.org/apps/focus_android/pings/usage-reporting) a [Focus v systému iOS](https://dictionary.telemetry.mozilla.org/apps/focus_ios/pings/usage-reporting). Tyto údaje jsou uchovávány maximálně 25 měsíců a vy můžete kdykoliv zrušit odesílání Denního volání ping využití ve svých [nastaveních shromažďování údajů](https://support.mozilla.org/kb/usage-ping-settings). Klar dle výchozího nastavení neshromažďuje údaje o denních aktivních uživatelích, nicméně uživatelé služby Klar se mohou přihlásit k odesílání těchto informací ve svých [nastaveních shromažďování údajů](https://support.mozilla.org/kb/usage-ping-settings).

Podrobnější informace o námi shromažďovaných informacích najdete v částech [Focus v systému Android](https://dictionary.telemetry.mozilla.org/apps/focus_android), [Focus v systému iOS](https://dictionary.telemetry.mozilla.org/apps/focus_ios), [Klar v systému Android](https://dictionary.telemetry.mozilla.org/apps/klar_android) nebo [Klar v systému iOS](https://dictionary.telemetry.mozilla.org/apps/klar_ios).

## Jak sdílíme vaše osobní údaje

Pro poskytování našich výše popsaných služeb můžeme osobní údaje poskytovat následujícím subjektům:

|  |  |
| ----- | ----- |
| Poskytovatelé vyhledávačů | Pro zajištění nabídky různých poskytovatelů vyhledávačů jsme uzavřeli smluvní ujednání s různými poskytovateli vyhledávání. |
| Subjekty kontrolované společností Mozilla a její nástupci | Jako globální společnost sdílíme údaje mezi přidruženými a dceřinými společnostmi kontrolovanými společností Mozilla. Rovněž může být třeba, abychom osobní údaje poskytli v rámci firemních transakcí, jako jsou fúze, akvizice, prodej aktiv nebo podobné transakce. |

## Mezinárodní přenosy údajů

Společnost Mozilla Corporation (a naše servery) jsou umístěny ve Spojených státech amerických. Vzhledem k tomu, že jsme mezinárodní společnost, abychom mohli poskytovat naše služby uvedené v tomto Oznámení o ochraně osobních údajů, přístup k informacím, které shromažďujeme, mohou využívat i naši lidé z míst, kde se nacházejí, a data mohou být rovněž přenášena do jiných právních řádů v důsledku sdílení údajů s našimi partnery. V případě každého přenosu údajů přes mezinárodní hranice zabezpečujeme uplatnění přiměřených mechanizmů (jako např. [standardní smluvní ujednání](https://commission.europa.eu/law/law-topic/data-protection/international-dimension-data-protection/standard-contractual-clauses-scc_en#eu-standard-contractual-clauses) schválené Evropskou komisí a dalšími relevantními orgány) za účelem ochrany vašich osobních údajů. Můžete se obrátit na e-mailovou adresu [dpo@mozilla.com](mailto:dpo@mozilla.com) s žádostí o informace o těchto ochranných prvcích uplatněných pro mezinárodní převody, nebo s žádostí o kopie příslušných standardních smluvních ujednání.

## Vaše právo a volby

### Vaše práva

Náleží vám následující práva:

1. být informován/a o tom, které údaje o vás zpracováváme, proč a s kým jsou sdíleny (to je toto Oznámení!);
2. požadovat kopii údajů, které o váš uchováváme;
3. požadovat přenositelnost vašich údajů;
4. požadovat nápravu jakýchkoliv údajů, které o vás uchováváme, pokud jsou nepřesné nebo neúplné;
5. nechat odstranit osobní údaje, které o vás uchováváme (za určitých okolností);
6. v určitých případech omezit naše používání vašich osobních údajů nebo vůči němu uplatnit námitku;
7. podat stížnost vašemu příslušnému orgánu na ochranu osobních údajů, pokud máte obavy ohledně způsobu, jakým s vašimi osobními údaji zacházíme. Byli bychom rádi, pokud se obrátíte nejdříve na nás (prostřednictvím e-mailu na adresu [dpo@mozilla.com](mailto:dpo@mozilla.com)), nicméně se můžete obrátit také na váš příslušný [orgán EU na ochranu osobních údajů](https://www.edpb.europa.eu/about-edpb/about-edpb/members_en), nebo se obrátit na (a kontaktovat) váš místní orgán ochrany osobních údajů.

Pokud chcete uplatnit kterýkoliv z výše uvedených požadavků ohledně svých osobních údajů, kontaktujte nás prosím (společnost Mozilla Corporation) prostřednictvím našeho [Portálu žádostí subjektů údajů o přístup](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0); nikdy se nebudeme dopouštět diskriminace vůči komukoliv, kdo uplatní svá práva na ochranu osobních údajů. Pokud máte jakékoliv dotazy ohledně vašich osobních údajů nebo našich postupů ochrany osobních údajů, kontaktujte nás na adrese [compliance@mozilla.com](mailto:compliance@mozilla.com).

Pokud žijete ve Spojeném království nebo EHP, můžete se rovněž obrátit na našeho Úředníka ochrany osobních údajů na e-mailové adrese [dpo@mozilla.com](mailto:dpo@mozilla.com), nebo poštou na adrese:

Bird & Bird DPO Services SRL<br>
Avenue Louise 235 b 1<br>
1050 Brusel<br>
Belgie

Na všechny žádosti, které obdržíme od fyzických osob, které si přejí uplatnit svá práva na ochranu osobních údajů v souladu s platnými právními předpisy o ochraně osobních údajů, odpovíme a v určitých případech možná budeme potřebovat doplňující informace za účelem ověření vaší identity, než budeme moci vaši žádost zpracovat.

### Vaše volby

Svá [nastavení shromažďování údajů](https://support.mozilla.org/kb/send-usage-data-firefox-mobile-browsers) můžete kdykoliv aktualizovat.

## Uplatnění (verze Focus / Klar)

Toto Prohlášení o ochraně osobních údajů platí pro nejnovější obecně vydanou verzi služeb Focus nebo Klar distribuovanou společností Mozilla. Pokud získáte službu Focus nebo Klar odjinud nebo pokud používáte starší verzi, vaše kopie může obsahovat odlišné charakteristiky ochrany osobních údajů.

## Změny

Tyto zásady a naše oznámení budeme v určitých případech muset upravit, a v takovém případě budou aktuální verze zveřejněny online a současně aktualizujeme datum platnosti tohoto oznámení. Pokud budou změny podstatného charakteru, aktuální znění rovněž oznámíme výrazněji prostřednictvím běžných kanálů společnosti Mozilla pro taková oznámení, jako jsou uveřejnění na blogu nebo ve fórech.

## Definované typy údajů

| Typ údajů | Popis | Příklady pro uživatele Focus/Klar |
| ----- | ----- | ----- |
| Technické údaje | Toto jsou informace o hardwaru, z něhož k našim službám přistupujete (jako např. váš stolní počítač, chytrý telefon nebo tablet), jeho konfigurace a jeho připojení ke službám Focus/Klar. | Typ zařízení, operační systém, adresa IP, ISP (Poskytovatel internetových služeb). |
| Nastavení | Toto jsou předvolby či nastavení ohledně způsobu poskytování služeb, jako jsou vaše předvolby ochrany osobních údajů nebo nastavení lišty nástrojů. Pokud jste neprovedli žádné konkrétní volby, bude se jednat o výchozí nastavení. | Nastavení pokročilé ochrany proti sledování, nastavení souborů cookie, oprávnění (lokalita, kamera, mikrofon), přizpůsobení lišty nástrojů. |
| Údaje o výkonu systému | Toto jsou údaje týkající se způsobu, jak služby ve vašem zařízení fungují. | Využití paměti, rychlost rendrování stránek. |
| Lokalita | Vaši lokalitu poskytujeme na základě vaší adresy IP na úrovni země, města nebo regionu. | Kód země, město. |
| Přesná lokalita | Vaše přesná lokalita (v rozmezí několika stop či metrů). | Přesná lokalita. |
| Jazykové předvolby | Váš odvozený nebo preferovaný jazyk (pokud jej uvedete v nastavení) pro interakci s našimi službami. | Jazyk. |
| Jedinečné identifikační kódy | Toto jsou jedinečné identifikační kódy, které mohou být vytvořeny v různých okamžicích pro správu vašich interakcí se službou. | Client_id, session_id. |
| Data o interakcích | Toto jsou údaje o tom, jak s našimi službami interagujete, jako například kolik vyhledávání jste uskutečnili. | Počet kliknutí, počet provedených vyhledávání, čas strávený na stránce. |
| Údaje o vyhledávání | Toto jsou údaje o dotazech hledaných v rámci vyhledávání. | Vyhledávaná pojem („aktuální počasí v Bostonu“). |
| Údaje o procházení | Toto jsou informace o navštívených webových stránkách a adresách URL. | Konkrétní adresy URL. |

## Právní základy

<table>
    <thead>
        <tr>
            <th>K čemu vaše údaje používáme</th>
            <th>Jaké údaje zpracováváme</th>
            <th>Naše právní základy</th>
        </tr>
    </thead>
        <tr>
            <td>Poskytování služeb Firefox Focus a Klar pro vás</td>
            <td>Veškeré typy údajů mohou být zpracovávány místně ve vašem zařízení.</td>
            <td>
                <p><strong>Smlouva</strong>, abychom vám poskytli nezbytné funkce, díky kterým mohou služby Focus a Klar fungovat.</p>
                <p><strong>Zákonný zájem</strong> zajištění, aby údaje ve vašem zařízení pracovala pro vás.</p>
            </td>
        </tr>
        <tr>
            <td>Poskytování a vylepšování funkce vyhledávání</td>
            <td>
                <ul>
                    <li>Lokalita</li>
                    <li>Jazykové předvolby</li>
                    <li>Údaje o vyhledávání</li>
                </ul>
            </td>
            <td><strong>Zákonný zájem</strong> na poskytování funkce vyhledávání.</td>
        </tr>
        <tr>
            <td>Údržba zlepšování funkcí, výkonu a stability</td>
            <td>
                <ul>
                    <li>Technické údaje</li>
                    <li>Jedinečné identifikační kódy</li>
                    <li>Výkon systému</li>
                    <li>Údaje o procházení</li>
                </ul>            
            </td>
            <td><strong>Souhlas</strong> pokud se rozhodnete pro odesílání hlášení o haváriích.</td>
        </tr>
        <tr>
            <td>Zlepšení zabezpečení</td>
            <td>
                <ul>
                    <li>Technické údaje</li>
                    <li>Lokalita</li>
                    <li>Jedinečné identifikační kódy</li>
                    <li>Údaje o procházení (pouze pro DNS přes HTTPS)</li>
                </ul>            
            </td>
            <td><strong>Zákonný zájem</strong> na poskytování dodatečných opatření zabezpečení.</td>
        </tr>
        <tr>
            <td>Pochopení používání Firefoxu</td>
            <td>
                <ul>
                    <li>Technické údaje</li>
                    <li>Data o interakcích</li>
                </ul>            
            </td>
            <td>
                <p><strong>Zákonný zájem</strong> na pochopení způsobu využití služby Focus, umožnění firemních funkcí, jako je vykazování využití a předpovědi.</p>
                <p><strong>Souhlas</strong> v případě, že se uživatelé služby Klar rozhodnou pro zasílání těchto údajů pro vykazování využití.</td>
            </td>
        </tr>
    <tbody>
    </tbody>
</table>

## Zásady ochrany osobních údajů pro poskytovatele vyhledávání

[Google](https://policies.google.com/privacy)

[DuckDuckGo](https://duckduckgo.com/privacy)

[Amazon.com](https://www.amazon.com/gp/help/customer/display.html?nodeId=GX7NJQ4ZB8MHFRNJ)

[eBay.com](https://www.ebay.com/help/policies/member-behaviour-policies/user-privacy-notice-privacy-policy?id=4260)

[Wikipedia](https://foundation.wikimedia.org/wiki/Policy:Privacy_policy)
