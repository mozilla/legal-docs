## Oznámení o ochraně osobních údajů <span class="privacy-header-firefox">MDN Plus</span> <span class="privacy-header-policy"></span>

Verze 1.12 platná od 1. listopadu 2023
{: datetime="2023-11-01" }

## Ve společnosti Mozilla při navrhování produktů pamatujeme na ochranu vašich osobních údajů.

MDN Plus je předplatné služby, které poskytuje prémiové funkce. Cílem MDN Plus je poskytnout vývojářům přizpůsobené zkušenosti na platformě MDN, čímž se zvyšuje jejich produktivita a úspěch roste každým dnem.

Toto oznámení o ochraně osobních údajů vysvětluje, jaké údaje MDN Plus shromažďuje, sdílí a proč. S ohledem na způsob získáváními, zpracovávání a sdílení informací rovněž dodržujeme [Zásady ochrany osobních údajů Mozilla](https://www.mozilla.org/privacy/).

## Co byste měli vědět:

### Informace, které shromažďujeme {: #InfoWeCollect }

__Informace o účtu Mozilla.__ Tato služba vyžaduje účet Mozilla, což službám MDN Plus poskytuje přístup k informacím o profilu vašeho účtu Mozilla pouze pro čtení, jako například k vašemu ID uživatele, zobrazovanému jménu, avataru e-mailové adrese, umístění a aktivním předplatným produktů. Podrobnější informace o [postupech zacházení s údaji účtu Mozilla](https://www.mozilla.org/privacy/firefox/#firefox-accounts-join-firefox).

__Informace o účtu MDN Plus.__ Pokud využíváte funkce služeb MDN Plus, získáváme data nezbytná k tomu, abychom vám dané funkce mohli poskytovat. Pokud například nastavíte uložené stránky, získáme vaše uložené stránky.

__Informace o umístění.__ MDN Plus získává vaši adresu IP, když se zaregistrujete ke službám a využíváte je. Adresu IP používáme pro přibližné určení vašeho umístění, neboť služby MDN Plus jsou momentálně k dispozici pouze v některých zemích.

__Informace o platbě.__ Když si předplatíte služby MDN Plus, budete zasílat platby prostřednictvím některého z našich nezávislých poskytovatelů platebních služeb: Stripe, Apple, PayPal nebo Google Pay. Společnost Mozilla obdrží záznam o vašem účtu (včetně vaší fakturační adresy a posledních čtyř číslic vaší platební metody) a informaci o stavu předplatného vašeho účtu. Společnost Mozilla neukládá úplné podrobnosti o vaší platbě.

__Údaje o interakci.__ Společnost Mozilla získává data o vašich interakcích se službami MDN Plus, včetně vašeho přihlášení a provedení změn ve vašem účtu Mozilla, jako jsou změna e-mailové adresy nebo předplatné produktů.

__Technické údaje.__ Společnost Mozilla získává základní informace ze služeb MDN Plus ohledně webového prohlížeče, který používáte, a operačního systému, pod kterým běží. Když se služby MDN Plus připojí k našim serverům za účelem ověření a aktualizace vašeho účtu MDN Plus, dojde k dočasnému získání vaší adresy IP v rámci protokolů našich serverů. 

Tyto údaje používáme k vylepšení výkonu a stability pro naše uživatele, stejně jako k měření výkonu služeb MDN Plus.

Služby MDN Plus nesdílejí žádné vaše údaje s třetími osobami.

### Máte dotazy ohledně ochrany vašich údajů? {: #markup }

Mnoho informací, které o našich uživatelích účtu Mozilla uchováváme, je snadno dostupná po [přihlášení se k vašemu účtu](https://accounts.firefox.com/signin), kde rovněž můžete aktualizovat svá nastavení sdílení dat. V případě zaslání žádosti ohledně vašich osobních údajů nás prosím kontaktujte prostřednictvím našeho [Portálu žádosti o přístup subjektů údajů](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0).

Pokud máte jakékoliv dotazy ohledně našich postupů ochrany osobních údajů, kontaktujte nás na adrese compliance@mozilla.com.

Na veškeré žádosti doručené od fyzických osob s žádostí o uplatnění jejich práv na ochranu osobních údajů budeme reagovat bez ohledu na to, kde daná osoba žije. Vaší žádosti vyhovíme, pokud nám v tom nebrání zákonný požadavek nebo se na ni nevztahuje zákonná výjimka.

Pro obecnou nápovědu a podporu ve vztahu ke službám MDN Plus navštivte naše [fóra](https://support.mozilla.org/).
