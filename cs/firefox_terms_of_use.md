# Podmínky používání Firefoxu

Účinné od 25. února 2025
{: datetime="2025-02-25" }

Firefox je bezplatný software webového prohlížeče s otevřeným zdrojovým vytvořený komunitou tisíců lidí z celého světa.

Pečlivě si prosím přečtěte tyto Podmínky používání (dále jen „Podmínky“) poskytování služeb, neboť vysvětlují důležité informace ohledně využívání kopie softwaru Firefox. Tyto Podmínky představují závaznou smlouvu mezi společností Mozilla Corporation (dále jen „Mozilla“) a vámi. Podrobnosti o postupech ochrany osobních údajů Firefox najdete v dokumentu [Oznámení o ochraně osobních údajů Firefox](https://www.mozilla.org/privacy/firefox/).

## Mozilla vám poskytuje určitá práva a oprávnění

Mozilla vám udílí osobní, nevýhradní licenci k instalaci a používání verze webového prohlížeče Firefox se „spustitelným kódem“, což je verze Firefox připravená ke spuštění z autorizovaného zdroje, které můžete otevřít a přímo používat.

### Firefox je software s otevřeným zdrojovým

Zdrojový kód pro Firefox vám poskytujeme za podmínek různých licencí s otevřeným zdrojovým kódem, včetně [Veřejné licence Mozilla](https://www.mozilla.org/MPL/). To znamená, že můžete používat, kopírovat, upravovat a distribuovat Firefox ostatním, pokud dodržujete licence s otevřeným zdrojovým kódem a [Pokyny pro ochranné známky Mozilla](https://www.mozilla.org/foundation/trademarks/policy/). Tyto podmínky se vztahují pouze na verzi Firefox se spustitelným kódem, nikoliv na zdrojový kód Firefox.

Pro přehrávání některých typů videí může Firefox stahovat moduly pro dešifrování obsahu od třetích osob, které nemusí být typu s otevřeným zdrojovým kódem.

### Duševní vlastnictví společnosti Mozilla

Mozilla vám neposkytuje žádná práva duševního vlastnictví k Firefox, jež nejsou v těchto Podmínkách výslovně uvedeny. Tyto Podmínky vám například neposkytují právo užívání jakýchkoliv autorských práv, ochranných známek či jiných odlišných znaků značky společnosti Mozilla nebí jejích poskytovatelů licence.

## Vy společnosti Mozilla poskytuje určitá práva a oprávnění

Společnosti Mozilla udílíte veškerá práva nezbytná pro provozování Firefoxu, včetně zpracování dat tak, jak je popsáno v [Oznámení o ochraně osobních údajů Firefox](https://www.mozilla.org/privacy/firefox/), stejně jako k jednání vaším jménem v rámci pomoci s vaší navigací na internetu. Když nahrajete nebo vložíte informace prostřednictvím Firefoxu, tímto nám udílíte nevýhradní, bezplatnou, celosvětovou licenci k používání takových informací v rámci pomoci při vaší navigaci, zkušenostech a interakcích s online obsahem, který svým používáním Firefox určíte.

### Vaše zpětná vazba a návrhy

Pokud společnosti Mozilla předložíte jakékoliv nápady, návrhy nebo zpětnou vazbu ohledně služeb, udílíte společnosti Mozilla oprávnění tyto informace využívat bezplatně a bez jakýchkoliv dalších závazků.

## Pokud používáte některé volitelné funkce nebo služby Firefoxu, uplatní se doplňující podmínky.

### Některé služby na Firefoxu vyžadují účet Mozilla.

Pokud chcete využívat některé služby, jako je synchronizace, budete potřebovat účet Mozilla. Pro založení účtu Mozilla budete muset rovněž vyslovit souhlas s [Podmínkami poskytování služeb](https://www.mozilla.org/about/legal/terms/services/) a [Oznámením o ochraně osobních údajů](https://www.mozilla.org/privacy/mozilla-accounts/) pro účty Mozilla.

### Další volitelné služby

Některé funkce na Firefoxu vyžadují, abyste se k jejich odběru výslovně přihlásili. Pro jejich používání budete muset souhlasit s konkrétními podmínkami a oznámením o ochraně osobních údajů pro každou ze služeb, kterou používáte.

## Mozilla může tuto smlouvu aktualizovat nebo ukončit

### Společnost Mozilla může tyto Podmínky aktualizovat.

Společnost Mozilla se občas může rozhodnout tyto Podmínky aktualizovat. Aktualizované znění Podmínek zveřejníme online. Vaše případné další využívání Firefoxu budeme považovat za akceptaci těchto změn z vaší strany. V horní části této stránky uvedeme datum účinnosti, aby bylo jasné, kdy byly nejnovější aktualizace zveřejněny.

### Ukončení

Tyto Podmínky platí, dokud se vy nebo společnost Mozilla nerozhodnete je ukončit. Vypovědět je můžete kdykoliv bez udání důvodu tím, přestanete Firefox používat. Společnost Mozilla je oprávněna pozastavit nebo ukončit přístup kohokoliv k Firefoxu kdykoliv z libovolného důvodu, včetně případu, kdy se společnost Mozilla rozhodne Firefox nadále nenabízet. Pokud se rozhodneme pozastavit nebo ukončit váš přístup, pokusíme se vás o tom informovat na e-mailovou adresu přiřazenou k vašemu účtu nebo při vašem následujícím pokusu o přístup k vašemu účtu.

## Nesete odpovědnost za důsledky vašeho využívání Firefoxu

Vaše používání Firefoxu musí být v souladu se [Zásadami přijatelného použití](https://www.mozilla.org/about/legal/acceptable-use/) společnosti Mozilla a souhlasíte, že Firefox nebudete používat k narušení práv žádných osob ani porušování jakýchkoliv platných právních předpis.ů či nařízení.

Nebudete dělat nic, co by ovlivňovalo či narušovalo služby nebo produkty společnosti Mozilla (nebo servery a sítě spojené se službami společnosti Mozilla).

## Nemůžete se domáhat odpovědnosti společnosti Mozilla za vaše používání Firefoxu (odškodnění)

**Souhlasíte, že společnost Mozilla a její propojené společnosti odškodníte a budete bránit proti jakékoliv odpovědnosti nebo nárokům v důsledku vašeho používání Firefoxu v rozsahu přípustném platnými právními předpisy.**

## Existují určitá důležitá omezení odpovědnosti společnosti Mozilla

**V rozsahu povoleném platnými právními předpisy souhlasíte, že společnost Mozilla neponese žádnou odpovědnost žádným způsobem za případnou nemožnost využívání Firefoxu nebo jakákoliv omezení Firefoxu. Společnost Mozilla výslovně vylučuje následující: Nepřímé, speciální, náhodné, následné nebo příkladné škody, přímé nebo nepřímé škody ze ztráty goodwillu, narušení podnikání, ztráty zisku, ztráty dat nebo poruch počítače. Veškerá odpovědnost společnosti Mozilla související s touto smlouvou je omezena maximální výši 500 USD.**

V souladu s právními předpisy vaší země vám mohou náležet další práva. Nic, co je uvedeno v těchto Podmínkách nebude mít dopad na taková práva, pokud se uplatní.

## Firefox je poskytován „tak jak je“ (vyloučení záruky)

**Společnost Mozilla poskytuje Firefox „tak jak je“. V rozsahu přípustném platnými právními předpisy společnost Mozilla a její přidružené společnosti výslovně vylučují veškeré zákonné záruky nebo garance, jako jsou záruky „prodejnosti“, „vhodnosti ke konkrétnímu účelu“, „neporušování práv třetích osob“ a záruky vyplývající z jednání, využití nebo obchodu.**

## Další věci, co byste měli vědět

### Volba práva

Na tuto smlouvu se uplatní zákony státu Kalifornie s vyloučením ustanovení kolizních norem státu Kalifornie.

V případě jakéhokoliv rozporu mezi anglickou verzí těchto Podmínek a překladem má tato anglická verze přednost.

### Společnost Mozilla můžete kontaktovat na následujících kontaktních údajích:

Mozilla Corporation <br>
Attn: Mozilla – Legal Notices <br>
149 New Montgomery Street <br>
4th Floor <br>
San Francisco, CA 94105

legal-notices@mozilla.com

