# Mga Tuntunin ng Paggamit ng Mga Website at Komunikasyon

Hunyo 23, 2016

### Mga Tuntunin ng Paggamit


#### 1\. Panimula

Pakibasa nang mabuti ang mga tuntunin ng buong dokumentong ito  (“Mga Tuntunin”) dahil ipinapaliwanag nito ang iyong mga karapatan at responsibilidad kapag binibisita mo ang alinman sa mga website ng Mozilla (“Mga Website”), o mga nauugnay na feed, social media, newsletter, source code repository, at email (sama-samang tinatawag ang mga ito at ang Mga Website na “Komunikasyon”). Sa pamamagitan ng pag-access o pagsa-sign up para makatanggap ng Komunikasyon, sumasang-ayon kang sumailalim sa Mga Tuntuning ito.

Kabilang sa aming Mga Website ang maraming domain gaya ng mozilla.org, mozillians.org, firefox.com, mozillafestival.org, openstandard.com, openbadges.org at webmaker.org. Maaari niyo ring makilala ang aming Mga Website sa pamamagitan ng mga palayaw gaya ng Bugzilla@Mozilla, BMO, MozWiki, MoPad, Webmaker, MozReps, MDN, Marketplace, One and Done, SUMO at AMO.
Ikinokonekta kayo ng ilan sa aming Mga Website sa mga link, app o add-on na ibinibigay ng ibang mga partido at napapailalim sa hiwalay na Mga Tuntunin.


#### 2\. Pagpaparehistro ng Account

Hihilingin sa inyo ng ilang Website na magparehistro para sa isang account upang ma-access ang mga karagdagang feature ng isang Website o iba pang serbisyo ng Mozilla. Kung naaangkop, ipapakita sa inyo ang mga karagdagang tuntunin. Kayo ang may responsibilidad para sa lahat ng aktibidad sa ilalim ng inyong account.

Nagbibigay-daan sa inyo ang ilang Website na gumawa ng username habang nagpaparehistro. Ang inyong paggamit ng isang username ay dapat sumusunod sa aming [Patakaran sa Tinatanggap na Paggamit](https://www.mozilla.org/about/legal/acceptable-use/). 


#### 3\. Paglilisensya ng Content

Kabilang sa aming Mga Komunikasyon ang content gaya ng mga artikulo, imahe, larawan, komento, software code, audio at video clip at iba pang mga materyal (kung sama-sama, “Content”).  Ang Content ay isinulat ng Mozilla, mga contributor sa mga proyekto ng Mozilla at iba pang mga pinagmumulan. 

Ang Content na isinulat ng Mozilla sa pangkalahatan ay ginagawang available para sa pagbabahagi sa publiko at muling paggamit sa pamamagitan ng mga open license gaya ng Creative Commons (para sa expressive material) o sa Mozilla Public License (para sa software code).  Kadalasan, hinihiling namin sa mga contributor ng Mozilla na maglabas ng Content sa ilalim ng mga open license. 

Ang ilang Content sa aming Mga Komunikasyon ay kinuha mula sa mga pinagmumulan na nagbabawal sa karagdagang paggamit ng kanilang Content nang walang paunang pahintulot.  Kung posible, magpapakita ang footer ng Content o Website ng abiso na may naaangkop na lisensya. Sumasang-ayon kayong susunod sa mga nasabing abiso.  Tandaan ang mga sumusunod na detalye:

* Hayagang isinasaad ng ilang Content na hindi layunin ng may-akda na maglapat ng open license.  Dapat kayong makipag-ugnayan sa may-akda o ahente ng may-akda para sa pahintulot na magamit ang nasabing Content.  Ang mga tanong tungkol sa content na isinulat ng Mozilla ay maaaring ipadala sa: licensing@mozilla.org.
* Ang ilang Content ay naglalaman ng mga trademark, trade dress, logo at asset ng brand ng Mozilla at iba pang mga partido (“Mga Trademark”).  Maliban sa ilang limitadong pagkakataon, hindi magagamit ang Mga Trademark nang walang paunang nakasulat na pahintulot ng may-ari ng Trademark.  [Matuto nang higit pa tungkol sa mga trademark ng Mozilla.](https://www.mozilla.org/foundation/trademarks/policy/)
* Ang software na ginagamit ng aming Mga Website ay nililisensya sa ilalim ng MPL o iba pang mga katulad na permissive open source license. Para sa higit pang impormasyon sa partikular na lisensya, pakitingnan ang nauugnay na source code o GitHub repository.


#### 4\. Mga Pagsusumite ng Content

Maaari kang mag-ambag ng Content kapag ginagamit mo ang aming Komunikasyon, kasama ang, pero hindi limitado sa, pagkomento sa isang artikulo, pagba-blog, pag-aambag ng code, o pag-aambag ng graphics o pagsusulat (ang bawat isa ay tinatawag na “Pagsusumite”). Maliban kung isasagawa ang iyong Pagsusumite sa ilalim ng isang hiwalay na kasunduan sa Mozilla, kung saan mangingibabaw ang kasunduang iyon,
   
Para sa Mga Pagsusumite sa mga open source na proyekto ng Mozilla:

* Sumasang-ayon kang ilisensya ang iyong Pagsusumite sa ilalim ng mga tuntunin ng kaugnay na lisensya ng partikular na open source na proyektong inaambagan mo. Para sa higit pang impormasyon sa partikular na lisensya, pakitingnan ang nauugnay na source code o GitHub repository.

Para sa lahat ng iba pang Mga Pagsusumite, sumasang-ayon ka sa sumusunod kaugnay ng bawat isa:

* Kinakatawan at pinapatunayan ninyo na ang inyong Pagsusumite ay susunod sa Mga Tuntuning ito, sa [Mga Kundisyon ng Paggamit]ng Mozilla(https://www.mozilla.org/about/legal/acceptable-use/) at anumang mga karagdagang tuntunin na maaaring mamahala sa inyong Pagsusumite.
* Binibigyan ninyo kami ng hindi eksklusibo, walang royalty, pandaigdigan, sublicensable (sa mga nakatrabaho namin) na lisensya na gamitin ang inyong Pagsusumite kaugnay sa Mga Komunikasyon at online at offline na pag-promote ng misyon, mga produkto at serbisyo ng Mozilla.
* Kinikilala ninyo na ang inyong Mga Pagsusumite ay maaaring ma-access ng iba pang mga nakarehistrong user ng naaangkop na serbisyo o ng publiko.
* Kung may expressive material o software code ang inyong Pagsusumite, sumasang-ayon kayong ilisensya ito sa paraan na tumutugma sa partikular na Website kung saan kayo nagpapasa ng Pagsusumite. 
* Kinakatawan at pinapatunayan ninyo na mayroon kayo ng mga kinakailangang karapatan upang maibigay ang karapatan na ibinibigay dito, at bukod dito, hindi lalabagin ng mga paggamit na nakasaad sa ilalim ng Mga Tuntuning ito ang mga karapatan sa pinagmamay-arian o intelektwal na ari-arian ng alinmang third party.
* Nauunawaan at sumasang-ayon kayo na nakalaan sa Mozilla ang karapatan, sa pagpapasya nito, na suriin, baguhin o alisin ang anumang Pagsusumite na itinuturing nitong katutol-tutol o lumalabag sa Mga Tuntuning ito.


#### 5\. Patakaran sa Privacy at Cookies

Inilalarawan ng [Abiso sa Privacy ng Mga Website, Komunikasyon at Cookies ng Mozilla](https://www.mozilla.org/privacy/websites/) kung paano namin pinapangasiwaan ang impormasyong natatanggap namin mula sa inyo kaugnay sa aming Mga Komunikasyon. Ipinapaliwanag ng Abiso sa Privacy, halimbawa, na naglalagay kami ng ilang partikular na cookies sa aming Mga Website at kung paano kayo maaaring mag-opt out.


#### 6\. Mga Komunikasyon at Kaganapan

Kung nag-subscribe kayo upang matanggap ang aming mga newsletter o nagparehistro para sa isang account kaugnay sa alinman sa aming Mga Website, maaari kayong makatanggap ng mga email ng transaksyon mula sa amin kaugnay sa inyong account (halimbawa, mga update sa usaping legal, privacy at seguridad).

Ang ilan sa aming Mga Website ay may mga online na tool na nagbibigay-daan sa inyo na magpdala ng mga email sa iba. Halimbawa, maaari ninyong imbitahan ang inyong mga contact sa mga kaganapan gamit ang inyong Webmaker account.  Sumasang-ayon kayong hindi gagamitin nang mali ang mga email address ng ibang tao (halimbawa, sa pamamagitan ng pag-spam sa kanila). 

Nagbibigay ang ibang Mga Website, tulad ng MozReps at Webmaker, ng mga tool na nagbibigay-daan sa mga user na mag-ayos ng mga aktuwal na kaganapan na maaaring puntahan ng sinuman. Mangyaring maging maingat at mag-isip nang mabuti habang pumupunta sa mga kaganapan.


#### 7\. Mga Ulat sa Pang-aabuso

Para sa higit pang impormasyon tungkol sa kung paano mag-ulat ng paghahabol sa copyright o pang-aabuso ng trademark, pakitingnan ang: [https://www.mozilla.org/about/legal/report-abuse/](https://www.mozilla.org/about/legal/report-abuse/).

#### 8\. Tuntunin; Pagwawakas

Patuloy na ilalapat ang Mga Tuntuning ito hanggang sa tapusin ninyo ito o ng Mozilla. Maaari ninyong piliing tapusin ang mga ito anumang oras sa anumang dahilan sa pamamagitan ng paghinto sa inyong paggamit ng aming Mga Komunikasyon at, kung naaangkop, i-delete ang inyong account.

Maaari naming suspindihin o wakasan ang inyong access sa aming Mga Komunikasyon anumang oras sa anumang dahilan, kabilang, ngunit hindi limitado sa, kung makatuwiran naming pinaniniwalaan na: (i) nilabag ninyo ang Mga Tuntuning ito, ang aming Patakaran sa Tinatanggap na Paggamit o iba pang nauugnay na patakaran; (ii) gumawa kayo ng panganib o posibleng legal na pagkakalantad para sa amin; o (iii) hindi na kami kumikita sa pagbibigay namin sa inyo ng Mga Komunikasyon.

Sa lahat ng nasabing sitwasyon, dapat wakasan ang Mga Tuntuning ito, maliban na lang kung dapat patuloy na ilapat ang mga sumusunod na seksyon: Hindi Pagbabayarin ng Danyos, Disclaimer; Limitasyon ng Pananagutan, Iba Pa.


#### 9\. Hindi Pagbabayarin ng Danyos

Sumasang-ayon kayong ipagtatanggol, hindi pagbabayarin ng danyos at hindi papanagutin ang Mozilla, mga contractor, contributor, licensor at kasosyo nito; at ang mga kani-kaniyang direktor, opisyal, empleyado at ahente ng unang nabanggit ("Mga Partidong Hindi Pagbabayarin ng Danyos") mula sa at laban sa anuman at lahat ng paghahabol at gastusin ng third party, kabilang ang mga bayad sa abugado, na nagmumula sa o nauugnay sa inyong paggamit ng aming Mga Komunikasyon (kabilang, ngunit hindi limitado, mula sa inyong mga Pagsusumite o mula sa inyong paglabag sa alinman sa Mga Tuntuning ito).


#### 10\. Disclaimer; Limitasyon ng Pananagutan

IBINIBIGAY ANG MGA KOMUNIKASYON "NANG WALANG PAGBABAGO" KASAMA ANG LAHAT NG DEPEKTO. HANGGANG PINAPAHINTULUTAN NG BATAS, ITINATANGGI NG MOZILLA AT NG MGA PARTIDONG HINDI PAGBABAYARIN NG DANYOS ANG LAHAT NG WARRANTY, HAYAGAN MAN O IPINAPAHIWATIG, KABILANG NANG WALANG LIMITASYON ANG MGA WARRANTY NA WALANG DEPEKTO, MAIKAKALAKAL, NAAANGKOP PARA SA PARTIKULAR NA LAYUNIN AT HINDI LUMALABAG ANG MGA KOMUNIKASYON. HAHARAPIN NINYO ANG LAHAT NG PANGANIB SA PAGGAMIT NG MGA KOMUNIKASYON PARA SA INYONG MGA LAYUNIN AT AYON SA KALIDAD AT PAGGANAP NG MGA KOMUNIKASYON, KABILANG NANG WALANG LIMITASYON ANG PANGANIB NA MADE-DELETE O MASISIRA ANG INYONG HARDWARE, SOFTWARE, O CONTENT, NA MAGKAKAROON NG WALANG PAHINTULOT NA ACCESS SA INYONG IMPORMASYON ANG IBANG TAO O NA GAGAMITIN NG IBANG USER ANG INYONG PAGSUSUMITE SA MALING PARAAN. ILALAPAT ANG LIMITASYONG ITO SA KABILA NG PAGKABIGO NG PANGUNAHING LAYUNIN NG ANUMANG REMEDYO. HINDI PINAPAYAGAN NG ILANG HURISDIKSYON ANG PAGBUBUKOD O PAGLILIMITA SA MGA IPINAPAHIWATIG NA WARRANTY, KAYA MAAARING HINDI NALALAPAT SA INYO ANG DISCLAIMER NA ITO.

MALIBAN KUNG INIAATAS NG BATAS, WALANG PANANAGUTAN ANG MOZILLA AT ANG MGA PARTIDONG HINDI PAGBABAYARIN NG DANYOS PARA SA ANUMANG MGA HINDI DIREKTA, ESPESYAL, HINDI SINASADYA, KAHIHINATNAN O EXEMPLARY NA PINSALA NA NAGMUMULA SA O NAUUGNAY SA ANUMANG PARAAN SA MGA TUNTUNING ITO O SA PAGGAMIT NG O KAWALAN NG KAKAYAHANG MAGAMIT ANG MGA KOMUNIKASYON, KABILANG NANG WALANG LIMITASYON ANG MGA DIREKTA AT HINDI DIREKTANG PINSALA PARA SA PAGKAWALA NG KAAYUSAN, PAGHINTO NG TRABAHO, MGA NAWALANG KITA, PAGKAWALA NG DATA AT HINDI PAGGANA O PAGPALYA NG COMPUTER, KAHIT NA SINABIHAN NA POSIBLENG MANGYARI ANG MGA NASABING PINSALA AT ANUMANG TEORYA (KONTRATA, BATAS SA KAPABAYAAN O IBA PANG TEORYA) ANG BATAYAN NG PAGHAHABOL NA ITO. ANG PINAGSAMA-SAMANG PANANAGUTAN NG MOZILLA AT NG MGA PARTIDONG HINDI PAGBABAYARIN NG DANYOS SA ILALIM NG KASUNDUANG ITO AY HINDI LALAMPAS SA $500 (LIMANG DAANG DOLYAR). HINDI PINAPAYAGAN NG ILANG HURISDIKSYON ANG PAGBUBUKOD O PAGLILIMITA SA MGA HINDI SINASADYA, KAHIHINATNAN O ESPESYAL NA PINSALA, KAYA MAAARING HINDI NALALAPAT SA INYO ANG PAGBUBUKOD AT PAGLILIMITANG ITO.


#### 11\. Mga pagbabago sa Mga Tuntuning ito  

Maaari naming i-update ang Mga Tuntuning ito sa pana-panahon upang matugunan ang bagong feature ng Mga Komunikasyon o upang linawin ang isang probisyon. Ipo-post online ang na-update na Mga Tuntunin. Kung malaki ang mga pagbabago, iaanunsyo namin ang update sa pamamagitan ng aming mga karaniwang pamamaraan para sa mga nasabing anunsyo gaya ng mga post sa blog, banner, email o forum. Ang inyong patuloy na paggamit ng aming Mga Komunikasyon pagkalipas ng petsa ng pagpapatupad ng mga nasabing pagbabago ay nagpapakita ng inyong pagtanggap sa mga nasabing pagbabago. Upang gawing mas madali ang inyong pagsusuri, magpo-post kami ng petsa ng pagpapatupad sa itaas ng page na ito.

#### 12\. Iba Pa  

Binubuo ng Mga Tuntuning ito ang buong kasunduan sa pagitan ninyo at ng Mozilla may kinalaman sa aming Mga Komunikasyon at nangingibabaw sa anumang mga naunang bersyon ng Mga Tuntuning ito. Ang Mga Komunikasyon at ang Mga Tuntuning ito ay pinamamahalaan ng mga batas ng estado ng California, U.S.A., hindi kasama ang salungatan ng mga probisyon ng batas nito. Ang lahat ng paghahabol at hindi pagkakasundo na magmumula sa Mga Komunikasyon o sa Mga Tuntuning ito ay dapat eksklusibong ilahad sa mga hukuman ng Santa Clara County, California, at sumasang-ayon kayo sa personal na hurisdiksyon sa mga hukumang iyon. Kung mapapatunayang hindi wasto o hindi maipapatupad ang anumang bahagi ng Mga Tuntuning ito, mananatiling ganap na may bisa ang mga natitirang bahagi. Sakaling magkaroon ng hindi pagtutugma sa pagitan ng naisaling bersyon ng Mga Tuntuning ito at ng bersyon ng wikang Ingles, ang bersyon ng wikang Ingles ang susundin. Sakaling magkaroon ng hindi pagtutugma sa pagitan ng Mga Tuntuning ito at nauugnay na karagdagang tuntunin, ang mga karagdagang tuntunin ang susundin.

#### 13\. Makipag-ugnayan sa Amin

Mozilla 
Attn: Mozilla – Legal Notices  
331 E. Evelyn Ave.,  
Mountain View, CA 94041  
USA  
Telepono: 650-903-0800  
Fax: 650-903-0875  
Mga abisong legal sa mozilla.com
