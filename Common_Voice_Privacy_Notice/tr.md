# Common Voice Gizlilik Bildirimi 

Geçerlilik Tarihi: 15 Ağustos 2019 {: datetime="2019-08-15" }

## Gizlilik

Mozilla olarak sizden bilgi aldığımızda, [Mozilla Gizlilik Politikamız](https://www.mozilla.org/privacy) bu bilgilere nasıl muamele edeceğimizi açıklamaktadır.

* **Demografik veriler.** Aksanınız, yaşınız ve cinsiyetiniz gibi bilgileri bize isteğe bağlı olarak gönderebilirsiniz. Bu şekilde bize ve diğer araştırmacılara, konuşmayı metne çevirme teknolojileri ve araçlarını iyileştirmek ve oluşturmak için yardımcı olursunuz.

* **Hesap verileri.** Common Voice’u kullanmak için hesap oluşturmanız gerekli değildir. Bir hesap oluşturmaya karar verirseniz, göndermeniz durumunda kullanıcı adınızı ve avatarınızı alırız. E-posta adresiniz, demografik veriler ve etkileşim verileri ile ilişkilendirilmiş olmakla birlikte, kamu ile paylaşılmayacaktır. Kullanıcıların yaptığı kayıt sayısını gösteren bir puan tablosunu görüntüleriz. Puan tablolarında görünüp görünmeyeceğiniz konusunda seçim yapabilirsiniz. Hesabınızı dilediğiniz zaman silebilirsiniz; bu durumda, kullanıcı adınız ve e-postanız kaldırılır.

* **Haber Bülteni.** Haber bültenimize abone olabilirsiniz; bu durumda, e-posta adresinizi alırız. Haber bültenini aboneliğinden dilediğiniz zaman çıkabilirsiniz; bu durumda e-posta adresiniz, haber bülteni dağıtım listemizden kaldırılır.

* **Ses Kayıtları.** İsteğe bağlı olarak sağlanan her türlü demografik verinin yanı sıra, Creative Commons Kamu Malı Lisansı ([CC0](https://creativecommons.org/publicdomain/zero/1.0/)) kapsamında kamu tarafından tüketim ve kullanım için Common Voice veritabanında ses kayıtları sunulabilir.

* **Metin.** Yazılı cümleler gönderirseniz, örneklerimiz uyarınca, [CC0](https://creativecommons.org/publicdomain/zero/1.0/) kapsamında kamu tarafından tüketim için Common Voice veritabanında bunları da ayrıca sunabiliriz. Bu cümleleri, gönderdiğiniz demografik veriler ile ilişkilendirmeyeceğiz.

* **Etkileşim verileri.** Common Voice uygulaması veya web sitesiyle nasıl etkileşim kurduğunuzu daha iyi anlamak için Google Analytics kullanırız. Örneğin, kaydettiğiniz veya dinlediğiniz ses örneklerinin sayısı, düğmeler ve menüler ile etkileşim, oturum süresi gibi gizlenen bilgileri takip etmek üzere çerezler kullanabiliriz.

* **Teknik veriler.** Common Voice uygulaması veya web sitesiyle nasıl etkileşim kurduğunuzu daha iyi anlamak için Google Analytics kullanırız. Örneğin, kaydettiğiniz veya dinlediğiniz ses örneklerinin sayısı, düğmeler ve menüler ile etkileşim, oturum süresi gibi gizlenen bilgileri takip etmek üzere çerezler kullanabiliriz. Ayrıca ziyaret ettiğiniz Common Voice sayfalarının URL ve başlık bilgilerini toplarız. Common Voice deneyimini sürekli iyileştirmek amacıyla tarayıcı türü ve sürümü, görünüm penceresi boyutu ve ekran çözünürlüğüne ilişkin bilgileri toplarız. Bu durum; iyileştirme amacıyla, insanların Common Voice ile nasıl etkileşim kurduğunu anlamamıza izin verir. Ayrıca sizin için doğru bir görünüm sunmak üzere tarayıcınızdaki dil ayarınız ve konumunuza ilişkin bilgileri de toplarız. Google Analytics veri toplama özelliğini durdurmayı istiyorsanız, Google Analytics'e veri aktarımını durduran [Google Analytics Durdurma Tarayıcı Eklentisi](https://tools.google.com/dlpage/gaoptout) eklentisini kurabilirsiniz.

[Daha fazla bilgi edinin](https://github.com/mozilla/voice-web/blob/master/docs/data_dictionary.md)

