# Zásady ochrany osobních údajů projektu Common Voice

Platné od ⁨19. června 2017⁩ {: datetime="2017-06-19" }

## Osobní údaje

Když Mozilla (to jsme my) získává informace od vás, naše [Zásady ochrany osobních údajů](https://www.mozilla.org/privacy) popisují, jak s těmito daty nakládáme.

* **Demografická data.** Dobrovolně nám můžete odeslat informace, jako je váš přízvuk, věk a pohlaví. To pomáhá nám a ostatním výzkumníkům zlepšovat a vytvářet technologie a nástroje pro převod řeči na text.

* **Informace o účtu.** Dobrovolně si můžete vytvořit účet, přičemž obdržíme vaši e-mailovou adresu. Ta je spojená s vašimi demografickými a daty o interakcích, ale není veřejně dostupná.

* **Hlasové nahrávky.** Hlasové nahrávky, spolu s demografickými daty, mohou být dostupné v databázi Common Voice pro veřejné využití.

* **Data o interakcích.** Používáme Google Analytics, abychom lépe pochopili, jak pracujete s aplikací nebo webem Common Voice. To zahrnuje například počet zvukových nahrávek, které jste nahráli nebo poslechli, interakce s tlačítky a nabídkami, nebo délku relace.

* **Technická data.** Pomocí Google Analytics sbíráme URL adresy a názvy stránek Common Voice, které navštěvujete. Sbíráme také typ vašeho prohlížeče, velikost zobrazení a rozlišení obrazovky. Také sbíráme vaši polohu a nastavení jazyka ve vašem prohlížeči.

[Více informací](https://github.com/mozilla/voice-web/blob/master/docs/data_dictionary.md)
