# Zásady ochrany soukromí projektu Common Voice 

Účinné od 1. května 2018 {: datetime="2018-05-01" }

## Soukromí

Když Mozilla (tedy my) získává informace od vás, naše [Zásady ochrany soukromí popisují](https://www.mozilla.org/privacy), jak s těmito daty nakládáme.

* **Demografická data.** Dobrovolně nám můžete odeslat informace, jako jsou váš přízvuk, věk a pohlaví. To pomáhá nám a ostatním výzkumníkům zlepšovat a vytvářet technologie a nástroje pro převod řeči na text.

* **E-mailová data.** Dobrovolně si můžete vytvořit účet nebo se registrovat k odběru našeho zpravodaje, přičemž my obdržíme vaši e-mailovou adresu. Ta je spojena s vašimi demografickými a daty o interakci, nicméně není dostupná pro veřejnost.

* **Hlasové nahrávky.** Hlasové nahrávky, spolu s jakýmikoli demografickými daty, mohou být dostupné v databázi Common Voice pro veřejné využití.

* **Text.** Pokud nám zašlete písemné věty, můžeme je rovněž poskytnout v databázi Common Voice pro veřejnou potřebu a používání. Tyto věty nebudeme spojovat s vámi zaslanými demografickými údaji. 

* **Data o interakci.** Používáme Google Analytics, abychom lépe pochopili, jak pracujete s aplikací nebo webem Common Voice. To zahrnuje například počet zvukových nahrávek, které jste nahráli nebo poslechli, interakce s tlačítky a nabídkami nebo délku relace.

* **Technická data.** Pomocí Google Analytics sbíráme adresy URL a názvy stránek Common Voice, které navštěvujete. Shromažďujeme rovněž informace o typu vašeho prohlížeče, velikosti zobrazení a rozlišení obrazovky. Také sbíráme vaši polohu a nastavení jazyka ve vašem prohlížeči.

[Podrobnější informace](https://github.com/mozilla/voice-web/blob/master/docs/data_dictionary.md)
