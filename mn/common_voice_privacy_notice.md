# Common Voice нууцлалын сануулга 

Хүчинтэй хугацаа 2019 оны 8-р сарын 15-ны өдөр {: datetime="2019-08-15" }

## Нууцлал

Mozilla (өөрөөр хэлбэл бид) танаас мэдээлэл хүлээн авах үед уг мэдээллийг хэрхэн ашигладаг тухай манай [Mozilla Privacy Policy](https://www.mozilla.org/privacy) дээр тайлбарлана.

* **Хүн ам зүйн өгөгдөл.** Та өөрийн хүслээрээ бидэнд аялга, нас ба хүйс зэрэг мэдээллээ илгээж болно. Энэ нь бидэнд болон бусад судлаачид яриаг-текст-болгох технологи ба багаж хэрэгслийг сайжруулахад тусална.

* **Бүртгэлийн өгөгдөл.** Та Common Voice-г ашиглахын тулд бүртгэл үүсгэх шаардлагагүй. Та бүртгэл үүсгэхээр шийдэж, хэрэв хэрэглэгчийн нэр, аватараа илгээвэл бид хүлээн авах болно. Таны э-мэйл хаяг нь таны хүн ам зүйн болон харилцан үйлчлэлийн өгөгдөлтэй холбоотой байх боловч бид үүнийг нийтэд ил болгохгүй. Бид хэрэглэгчдийн хийх бичлэгийн тоог үзүүлэх тэргүүлэгчдийн жагсаалтыг харуулдаг. Та тэргүүлэгчдийн жагсаалтад харагдах эсэхээ сонгож болно. Та дурын үед бүртгэлээ устгаж болох бөгөөд бид таны хэрэглэгчийн нэр, э-мэйлийг устгана.

* **Мэдээллийн самбар.** Та манай мэдээллийн самбарт бүртгүүлж болох бөгөөд энэ тохиолдолд бид таны э-мэйл хаягийг хүлээн авна. Та дурын үед бүртгэлээ цуцалж болох ба ингэснээр мэдээлэл түгээх жагсаалтаас таны э-мэйлийг хасах юм.

* **Дуу хоолойн бичлэг.** Сайн дураараа илгээсэн дурын хүн ам зүйн өгөгдөлтэй дуу хоолойн бичлэг нь Common Voice-н өгөгдлийн бааз дээр олон нийтийн хэрэглээнд боломжтой байх бөгөөд Creative Commons Zero ([CC0](https://creativecommons.org/publicdomain/zero/1.0/)) лицензийн дагуу ашиглах боломжтой байж болно.

* **Текст.** Хэрэв та бичсэн өгүүлбэр илгээвэл бид Common Voice-н өгөгдлийн бааз дээр [CC0](https://creativecommons.org/publicdomain/zero/1.0/)-н дагуу манай бүх бичлэгтэй адил олон нийтийн хэрэглээнд боломжтойгоор тавьж болно. Бид эдгээр өгүүлбэрийг таны өгсөн хүн ам зүйн өгөгдөлтэй холбохгүй.

* **Харилцан үйлчлэлийн өгөгдөл.** Бид таныг хэрхэн Common Voice апп эсвэл вэб сайттай харилцан үйлчилдгийг илүү сайн ойлгохын тулд Google Analytics-г ашигладаг. Жишээлбэл, бид таны бичсэн эсвэл сонсдог дуу хоолойн загварын тоо, товч, цэстэй харилцан үйлчлэх болон хэсгийн хугацаа зэрэг эзэн нь танигдахгүй мэдээллийг хянахын тулд күүки ашиглаж болно.

* **Техникийн өгөгдөл.** Бид таныг хэрхэн Common Voice апп эсвэл вэб сайттай харилцан үйлчилдгийг илүү сайн ойлгохын тулд Google Analytics-г ашигладаг. Жишээлбэл, бид таны бичсэн эсвэл сонсдог дуу хоолойн загварын тоо, товч, цэстэй харилцан үйлчлэх болон хэсгийн хугацаа зэрэг эзэн нь танигдахгүй мэдээллийг хянахын тулд күүки ашиглаж болно. Бид мөн таны зочилсон Common Voice хуудасны URL болон гарчгийг цуглуулдаг. Common Voice-той ажиллах туршлагыг тасралтгүй сайжруулахын тулд бид хөтчийн төрөл, хувилбар, харагдах хэсгийн хэмжээ болон дэлгэцийн нарийвчлал зэргийн тухай мэдээлэл цуглуулдаг. Энэ нь бидэнд хүмүүс Common Voice-той хэрхэн харилцан үйлчилдгийг ойлгож, сайжруулах боломжийг олгодог. Бид түүнчлэн таны хөтчийг танд зориулж тохируулахын тулд таны байршил болон таны хөтчийн тохиргооны хэлний тухай мэдээлэл цуглуулдаг. Хэрэв та Google Analytics өгөгдлийн цуглуулгад оролцохыг хүсэхгүй байвал Google Analytics-д өгөгдөл дамжуулахыг зогсоох [Google Analytics Opt-out Browser Add-on](https://tools.google.com/dlpage/gaoptout)-г суулгаж болно.  

[Learn more](https://github.com/common-voice/common-voice/blob/main/docs/data_dictionary.md)

