# Common Voice Хууль зүйн нөхцөл

Хүчинтэй хугацаа 2018 оны 11-р сарын 30-ны өдөр {: datetime="2018-11-30" }

Common Voice-р дамжуулан та вэб болон төхөөрөмжид зориулж дуу хоолой таних дэвшилтэт апп бүтээхийн тулд хүн бүр ашиглах боломжтой дуу хоолойн, нээлттэй эх өгөгдлийн баазыг үүсгэхэд бидэнд хэрэгтэй дуу хоолой, бичсэн өгүүлбэрээ болон бусад нөөц материалыг үнэгүй өгч болно.

Та зөвхөн эдгээр Нөхцөлийг хүлээн зөвшөөрснөөр Common Voice-д оролцох боломжтой. 

## 1. Тохиромжтой байдал
Common Voice нь 19-с дээш насны хүн бүрийн өмнө нээлттэй. Хэрэв та 19 болон түүнээс доош насных бол танд эцэг эх эсвэл асран хамгаалагчийн зөвшөөрөл хэрэгтэй бөгөөд тэд таны Common Voice-д оролцох эсэхийг шалгах ёстой. 

Common Voice нь Mozilla Нийгэмлэгийн нэгэн хэсэг юм. Ийнхүү, та оролцохоор шийдсэн бол та [Mozilla Community Participation Guidelines](https://www.mozilla.org/about/governance/policies/participation/)-г дагана гэдгээ хүлээн зөвшөөрөх юм. 

## 2. Таны хувь нэмэр 
Бид Mozilla-н Common Voice өгөгдлийн баазыг [Creative Commons CC0 public domain dedication](https://creativecommons.org/publicdomain/zero/1.0/) дагуу бүтээдэг. Энэ нь олон нийтийнх бөгөөд бид хуулийн дагуу олгогдох хэмжээнд бүх зохиогчийн эрхээс чөлөөтэй гэсэн үг юм. Хэрэв та Common voice-д оролцвол таныг ч бас ийнхүү хийхийг бид шаардаж байна. Mozilla таны бүх хувь нэмрийг (текст, бичлэг, баталгаажуулалт болон санал сэтгэгдэл зэрэг) нийтийн домэйн дээр [CC0](https://creativecommons.org/publicdomain/zero/1.0/) дагуу нийтэд нээлттэй болгож болзошгүй гэдгийг та хүлээн зөвшөөрөх ёстой. 

Common Voice-д оролцоход Mozilla танаас дараах хоёр нотолгоог шаардана: 

Нэгдүгээрт, таны хувь нэмэр бол бүхэлдээ таны бүтээл мөн гэж.

Хоёрдугаарт, таны хувь нэмэр ямар нэгэн гуравдагч этгээдийн эрхийг зөрчихгүй гэж. 

Хэрэв та эдгээр нотолгоог бүрдүүж чадахгүй бол Common Voice-д оролцох боломжгүй байж болно. 

## 3. Таны бүртгэл
Common Voice-д оролцохын тулд та бүртгэл үүсгэх шаардлагагүй. 

Хэрэв та бүртгэл үүсгэвэл Mozilla таны э-мэйл хаяг болон сонгосон хэрэглэгчийн нэрийг асууна. Өөрийн хүслээрээ та аватар болон өөр аялга, нас, хүйс болон гарал үүсэлтэй хүмүүсийг яаж ойлгох тухай хэрхэн машинд заахыг ойлгоход бидэнд туслах тодорхой хүн ам зүйн мэдээллийг бас илгээж болно.

Таныг бүртгэлдээ мэдээлэл нэмэх үед та Mozilla-д шаардлагатай бүх зөвшөөрлийг олгоно. Үүнд: 
аудио бичлэг, текст, баталгаажуулалт зэрэг таны Хувь нэмрийн тухай мэдээллийг хянах, 
уг өгөгдлийг таны бүртгэл, э-мэйл, хэрэглэгчийн нэр болон таны илгээх хүн ам зүйн мэдээлэлтэй холбох, 
хүн ам зүйн дурын мэдээлэлтэй цуг таны Хувь нэмрийг нийтэд нээлттэй болгох болон
Таны Хувь нэмрийн (бичлэг, хэлний тоо зэрэг) хэмжээг тэргүүлэгчдийн жагсаалт дээр хэрэглэгчийн нэрийн хамт нийтлэх.

Mozilla таны э-мэйл хаягийг нийтлэл дээр бичих эсвэл нийтлэхгүй болно. 

Та тэргүүлэгчдийн жагсаалт дээр харагдахгүй байхыг сонгож болно. Хэрэв та үүнийг сонговол Mozilla хэрэглэгчийн нэртэй цуг таны бичлэгийн тухай өгөгдлийг нийтлэхгүй. Гэсэн хэдий ч, Mozilla таны текст болон бичлэгийг Common Voice-н нэгэн хэсэг болгож нийтэд нээлттэй болгох бөгөөд энэ нь нийтэд нээлттэй байлгах хүрээнд зөвшөөрөгдсөн таны бичлэгийн тухай мэдээллийг агуулна.

## 4. Харилцаа холбоо
Хэрэв та манай мэдээллийн самбарт захиа авахаар бүртгүүлэх эсвэл Common Voice-той холбогдсон бүртгэл үүсгэвэл та биднээс бүртгэлтэйгээ холбоотой э-мэйл хүлээн авч болзошгүй. 

## 5. Татгалзах нь

Common Voice-д оролцсоноор та Common Voice-г ашиглах боломжгүй болсон дурын тохиолдол эсвэл эдгээр нөхцөлөөс үүдэх дурын гомдолд Mozilla хариуцлага хүлээхгүй болохыг хүлээн зөвшөөрнө. Mozilla нь дараах тохиолдолд хариуцлага хүлээхгүй:
Шууд бус, тусгайлан, санамсаргүй, дэс дарааллын дагуу гарсан эсвэл жишиг хохирол
Гүүдвилийн алдагдал, ажил зогсолт, ашгийн алдагдал, өгөгдлийн алдагдал эсвэл компьютерын гэмтлээс үүдсэн шууд болон шууд бус хохирол

Энэхүү гэрээний дагуу дурын хариуцлагын хэмжээ нь 500 ам.доллароор хязгаарлагдана. 

Таны Common Voice-д оролцсоны үр дүнд үүсэх дурын хариуцлага эсвэл гомдлоос та Mozilla-г чөлөөлж, халдахгүй үлдээхээ хүлээн зөвшөөрнө. 

Mozilla нь "яг байгаачлан" үйлчилгээ үзүүлнэ. Mozilla нь "худалдааны чадвар", "аливаа зорилгод нийцэх байдал", "оюуны өмчийн эрхэд халдахгүй" зэргийг батлан даах ямар нэгэн хуулийн баталгаа болон арилжаа, хэрэглээ эсвэл худалдааны явцаас үүдэн гарах баталгаа гаргахгүй. 

## 6. Зөрчлийн тухай мэдэгдэл
Хэрэв та Common Voice-н ямар нэг зүйл зохиогчийн эрх эсвэл худалдааны тэмдгийн эрхийн зөрчилтэй гэж бодож байвал манай [policy for how to report infringement](https://www.mozilla.org/about/legal/report-infringement/) хуудаснаа зочилно уу.

## 7. Шинэчлэлт 
Mozilla нь тодорхой хугацаанд эдгээр Нөхцөлийг шинэчлэхээр шийдэж болно. Бид шинэчлэгдсэн Нөхцөлийг онлайнаар нийтлэх болно.

Биднийг шинэчлэгдсэн Нөхцөлийг нийтэлсний дараа Common Voice-г үргэлжлүүлэн ашиглах нь та уг өөрчлөлтийг хүлээн зөвшөөрч байна гэсэн үг юм. Бид хамгийн сүүлийн шинэчлэлт хийснийхээ дараа үүнийг тодорхой болгохын тулд уг хуудасны дээд хэсэгт нь хүчинтэй болж эхлэх огноог нийтлэх болно. 

## 8. Дуусгавар болгох 
Mozilla нь хэн нэгний Common Voice-д нэвтрэх эрхийг дурын үед дурын шалтгаанаар түр хааж эсвэл хасаж болно. Хэрэв бид таны нэвтрэх эрхийг түр хааж эсвэл хасахаар шийдвэл таны бүртгэлтэй холбоотой э-мэйл хаягаар эсвэл дараагийн удаа Common Voice-д нэвтрэхийг оролдох үед танд мэдэгдэхийг оролдоно. 

Таны нэвтрэх эрхийг зогсоох эсвэл түр зогсоосон ч таны Mozilla-д илгээх бичлэг нь хэдий Common Voice-н нэгэн хэсэг хувиар нийтэд нээлттэй үлдэнэ. 

## 9. Удирдах хууль
Калифорни мужийн хууль нь эдгээр нөхцөлд хамаарна. Эдгээр нөхцөл нь Common Voice-той холбогдуулан та болон Mozilla хооронд байгуулах гэрээний бүрэн хувилбар юм.
