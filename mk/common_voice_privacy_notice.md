# Изјава за приватност за Common Voice 

Во сила од 1 мај 2018 година {: datetime="2018-05-01" }

## Приватност

Кога Mozilla (тоа сме ние), добива информации од вас, нашата [Политика за приватност на Mozilla](https://www.mozilla.org/privacy) опишува како постапуваме со тие информации.

* **Демографски податоци.** Може да ни испратите и информации како што се вашиот акцент, возраст и пол. Тоа ни помага нам и на други истражувачи во создавањето и подобрувањето на технологиите и алатките за претворање говор во текст.

* **Податоци за е-пошта.** Може да создадете и сметка или да се претплатите на нашиот билтен, а во тој случај ќе ја добиеме вашата адреса на е-пошта. Таа се поврзува со вашите демографски податоци и со податоците за интеракција, но не се споделува со јавноста.

* **Гласовни снимки.** Гласовните снимки, заедно со поврзаните демографски податоци може да се достапни за јавна употреба во базата на податоци на Common Voice.

* **Текст.** Ако испраќате пишани реченици, може и нив да ги направиме достапни за јавна употреба во базата на податоци на Common Voice. Овие реченици нема да ги поврзуваме со демографските податоци што ги испраќате. 

* **Податоци за интеракција.** Користиме Google Analytics за подобро да разбереме како ја користите апликацијата или веб-локацијата CommonVoice. На пример, тука се опфатени бројот на гласовни примероци што ги снимате или слушате, интеракцијата со копчињата и менијата, како и времетраењето на сесиите.

* **Технички податоци.** Користиме Google Analytics за да ги собираме URL-адресите и насловите на страниците што ги посетувате на Common Voice. Собираме податоци за прелистувачот, резолуцијата на екранот и големината на видливиот дел од веб-страниците. Собираме и податоци за вашата локација, како и за поставката за јазик во вашиот прелистувач.

[Дознајте повеќе](https://github.com/common-voice/common-voice/blob/main/docs/data_dictionary.md)
