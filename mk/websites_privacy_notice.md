# Известување за приватност за веб-локации, комуникации и колачиња

28 февруари, 2022
{: datetime="2022-02-28" }

Се грижиме за вашата приватност. Кога Mozilla (тоа сме ние) прибира податоци за вас, [Политиката за приватност на Mozilla](https://www.mozilla.org/privacy/) опишува како ракуваме со тие податоци.

Ова известување за приватност важи за веб-локациите и мобилните апликации со коишто управува Mozilla, а во кои спаѓаат и домените mozillians.org, mozilla.org и firefox.com. На пример, тука се вбројуваат foundation.mozilla.org, bugzilla.mozilla.org, reps.mozilla.org, careers.mozilla.org, developers.mozilla.org, support.mozilla.org, addons.mozilla.org и wiki.mozilla.org.

## Што треба да знаете

Може да примаме лични податоци од вас според вашата интеракција со нас на платформите на друштвените медиуми; ако испратите апликација за вработување, практикантска работа, грант или стипендија; ако сте волонтер како член на заедницата на Mozilla; ако ни испратите барање или повратни информации како корисник; ако се регистрирате за сметка или за претплата; или ако се ангажирате во некој производ или кампања за политики. 
{: #personal-info }

* **Друштвени медиуми**: Ако сте активни на нашите сметки на друштвените медиуми, на пр. на Twitter и Facebook, можно е да добиваме лични податоци за вас. Ако ги користите овие друштвени мрежи, треба да знаете дека се применуваат нивните политики за приватност и ве советуваме да ги прочитате.

* **Кандидати за вработување, практикантска работа, грант и стипендија**: Од кандидатите за вработување, практикантска работа, грант или стипендија од Mozilla се бара да ни достават име, адреса, телефонски број, адреса на е-пошта и кратка биографија, а понекогаш и дополнителни податоци. Овие податоци ги користиме за да ги обработуваме и оценуваме апликациите и за да комуницираме со кандидатите околу можностите што ги нудиме. За обработка на апликациите за вработување и практикантска работа користиме [Greenhouse](https://www.greenhouse.io/privacy-policy), додека за обработка на апликациите за стипендии и грантови за MOSS користиме [Fluxx.io](https://www.fluxx.io/privacy-policy).

* **Соработници**: Вашето доброволно работење за Mozilla како член на заедницата може да подразбира Mozilla и други лица да комуницираат со вас преку адресата на е-пошта што ја имате наведено во врска со вашата соработка, но и со цел да ви оддадеме признание за вашиот труд. Ако придонесувате за Bugzilla, Mozilla Reps или за нашата база на кодови, тогаш вашата адреса на е-пошта, а најверојатно и вашето име ќе им бидат јавно достапни на сите корисници на интернет. Ако создадете сметка на Mozilla Connect (платформа овозможена од [Khoros](https://khoros.com/privacy), којашто има сопствено известување за приватност), вашето име, аватар, објави и одговори, како и другите податоци што ги споделувате ќе бидат пристапни за Mozilla и другите членови на заедницата. Ако создадете профил на people.mozilla.org, до него ќе имаат пристап вработените на Mozilla и соработниците на Mozilla. Податоците за вашиот профил може да ги изменувате во [Поставки за профил](https://people.mozilla.org/e?section=personal-info). Понекогаш користиме податоци за соработниците од соодветни извори (на пример Bugzilla) во информативните табли за визуелно да ги споделиме збирните податоци за заедницата на Mozilla. Пример за тоа е [https://wiki.mozilla.org/Contribute/Dashboards](https://wiki.mozilla.org/Contribute/Dashboards). Ако е можно, се обидуваме да ги сведеме на минимум податоците за контакт што се јавно достапни.

* **Повратни информации од корисниците**: Може да ни испраќате повратни информации за нашите производи и услуги на веб-страници како што е [input.mozilla.org](https://input.mozilla.org/), преку самиот производ или преку канали како што се е-пошта, Bugzilla, Matrix, сметка на друштвен медиум, преку нашата страница Get Involved или преку групата Student Ambassadors. Сведете ги на минимум личните податоци што ќе изберете да ги споделите на овие форуми, бидејќи вашите коментари може да бидат јавно достапни.

* **Сметки и претплати**: Некои веб-локации, како што се AMO и MDN бараат да создадете сметка за да можете да испраќате програмерски содржини, кориснички рецензии или коментари. За управување со сметките користиме [Firefox Accounts](https://www.mozilla.org/privacy/firefox/), [GitHub](https://help.github.com/en/github/site-policy/github-privacy-statement#our-use-of-cookies-and-tracking) или приспособени системи; повеќе информации за управување со податоците на сметката се достапни [тука](https://support.mozilla.org/kb/managing-account-data). Повремено може да примате е-пораки во врска со вашата сметка или преку претплатите. За управување со нашите е-пораки соработуваме со [SalesForce Marketing Cloud](https://www.marketingcloud.com/privacy-policy/website-privacy-statement/), [Send in Blue](https://www.sendinblue.com/legal/privacypolicy/), [Mailchimp](https://mailchimp.com/legal/privacy/) и [Acoustic](https://acoustic.com/privacy-notice/), а може да се отпишете од овие е-пораки преку линкот најдолу во е-пораката. 

* **Кампањи за производи и политики**: На некои од нашите веб-страници се претставени кампањи за производи или политики. На пример, може да побарате линк преку е-порака или SMS за инсталирање на Firefox на мобилниот уред или да поднесете петиција до вашите законодавци за прашања поврзани со интернетот. За управување со овие кампањи и за обработка на податоците што ги испраќате користиме услуги од трети страни. 
{: #campaigns }

---------------------------------------

Можно е да користиме колачиња, невидливи GIF-датотеки, веб-аналитика од трети страни, податоци за уредот, како и IP-адреси со цел да ја подобриме функционалноста и да имаме подобра претстава за интеракцијата на корисниците со нашите производи, услуги и комуникации. 
{: #data-tools }

* **Функционалност**: Може да користиме податоци како што се колачиња, податоци за уредот и IP-адреси со цел да ја подобриме функционалноста на одредени производи, услуги и комуникации. На пример:
    * Користиме колачиња за да ги помнат податоците за вашите поставки за Firefox (како што е поставката за јазикот и додатоците за Firefox), но и за да можеме да ви препорачуваме релевантни функции и додатоци според вашите поставки за Firefox. Тие ви помагаат и при најавувањето и автентикацијата, за да не мора постојано да ги внесувате лозинките во одредени веб-локации на Mozilla.
    * Користиме IP-адреси за приспособување на комуникациите според јазикот и земјата.
    * За да ви го приспособиме доживувањето, користиме одредени податоци за уредот, како што се земјата, јазикот, операторот и производителот на опремата.

* **Метрика**: Исто така, може да користиме колачиња, податоци за уредот и IP-адреси, како и невидливи GIF-датотеки и услуги од трети страни за да добиеме генерална претстава за тоа како корисниците ги користат нашите производи, услуги, комуникации, веб-локации, онлајн-кампањи, исечоци, уреди и други платформи. Користиме:
    * Google Analytics, којашто поставува колаче на вашиот уред, за да добиваме метрика во врска со начинот на кој корисниците ги користат нашите веб-локации. Ова ни помага да ги подобруваме содржините на веб-локациите.
    * Convert.com и ShareProgress, коишто поставуваат колаче на вашиот уред, за да ни помогнат да ги тестираме варијациите на веб-содржините. Ова ни помага да им понудиме подобри веб-доживувања на корисниците.
    * DoubleClick и Flashtalking, коишто користат невидлива GIF-датотека во нашата страница за преземање на Firefox. Ова ни помага да ја мериме ефикасноста на нашите рекламни кампањи.
    * Yahoo Dot Pixel, којшто користи JavaScript во нашата страница за преземање на Firefox. Ова ни помага да ја мериме ефикасноста на нашите рекламни кампањи.
    * Податоци за HTTP-упатување, коишто може да бидат вклучени со инсталаторот на Firefox, за да дознаеме кој домен на веб-локација или рекламна кампања ве упатиле кон нашата страница за преземање. Овие податоци ни помагаат да ја мериме ефикасноста на нашите рекламни кампањи и да ги подобруваме.
    * Повремено и други алатки за метрика, на експериментална основа. На пример, ова може да го правиме за да оцениме нова алатка за метрика или за да ги тестираме постојните алатки за метрика.
  
* **Спречување измами**: Mozilla ја воведе технологијата Invisible reCAPTCHA од Google, којашто работи во заднината на некои од нашите веб-локации за да открива измамнички активности. За користењето на Invisible reCAPTCHA важат [Политиката за приватност](https://www.google.com/intl/policies/privacy/) и [Условите за користење](https://policies.google.com/terms) на Google.

---------------------------------------

Може да контролирате поставки за поединечни колачиња, да им ги покажете поставките за колачињата на други лица и да се откажете од користење алатки за веб-аналитика и оптимизација. 
{: #user-choices }

* **Историја на колачиња**: Може да прифаќате или да одбивате поединечни колачиња во поставките за Firefox, во секцијата „Историја“, во „Алатки/Опции/Приватност“. Имајте предвид дека одредени функции на нашите производи и услуги може да не функционираат правилно без колачиња. 
{: #cookies }

* **Без следење**: Mozilla не ги следи корисниците на веб-локациите на трети страни за да нуди насочено рекламирање. Ако сте го конфигурирале прелистувачот да испраќа сигнал „Без следење“ (Do not Track) кога пристапувате на нашите веб-локации, Mozilla нема да користи ниту една од алатките опишани во секцијата [Метрика](https://www.mozilla.org/privacy/websites/#data-tools).

* **Е-пошта**: Приемот на нашите рекламни комуникации не е задолжителен и може да се откажете преку подножјето на е-пораката или со ажурирање на вашите [поставки за е-пошта за Mozilla](https://www.mozilla.org/newsletter/recovery/).

* **Аналитика и оптимизација**: За да спречите прибирање податоци за вашите посети на веб-локациите на Mozilla, следете ги инструкциите подолу:
    * Google: Инсталирајте го [додатокот за прелистувачи за откажување од Google Analytics](https://tools.google.com/dlpage/gaoptout), со којшто се забранува пренос на податоци до Google Analytics. Некои страници на Mozilla.org користат невидливи GIF-датотеки коишто комуницираат со DoubleClick за да ја мериме ефикасноста на нашите рекламни кампањи; може да ги контролирате персонализираните реклами од DoubleClick во поставките за реклами на Google (ќе ви биде побарано да се најавите на вашата сметка на Google).
    * Convert.com: [Откажете се преку www.mozilla.org](https://www.mozilla.org/exp/opt-out/).
    * Yahoo: Одете на [Ad Interest Manager](https://aim.yahoo.com/aim/us/en/optout/) за да се откажете.
    * ShareProgress и Fathom.com: Може [да ја вклучите функцијата „Без следење“ во вашиот прелистувач](https://support.mozilla.org/kb/how-do-i-turn-do-not-track-feature).

* **Друштвени медиуми**: Копчињата на веб-локациите на Mozilla што служат за споделување содржини на друштвените медиуми се дизајнирани така што не споделуваат податоци со друштвениот медиум сѐ додека не го кликнете соодветното копче.

---------------------------------------

Некои веб-локации на Mozilla ви овозможуваат да купувате (на пр. апликации или опрема), да донирате за конкретни проекти на Mozilla или за поддршка на јавните и добротворни програми на Mozilla. Овие трансакции најчесто ги обработуваат трети страни со кои соработува Mozilla. 
{: #donations }

* **Обработка на плаќањата**: Освен при плаќањата со чек, платен налог, директна наплата и банкарски трансфер, Mozilla не прима финансиски податоци што се пренесуваат од вас до именуваната трета страна што ги обработува (на пр. Braintree, PayPal, Bitpay, Stripe).

* **Лични податоци**: Може да ги примиме и вашето име, поштенска адреса и/или адреса на е-пошта. Овие податоци се користат за евиденција, како и за откривање измами. Користиме [Acoustic](https://acoustic.com/privacy-notice/) за испраќање сметки преку е-пошта, но и за евиденција којашто се чува четири години по датумот на последното плаќање. 

* **Податоци на трети страни**: Користиме [WealthEngine](https://www.wealthengine.com/wealthengine-inc-privacy-policy/) што ни помага да прибираме средства за одржување здрав, отворен и пристапен интернет за сите. Донаторите може [да се откажат](https://app.onetrust.com/app/#/webform/4ba08202-2ede-4934-a89e-f0b0870f95f0) од користењето на Mozilla.
