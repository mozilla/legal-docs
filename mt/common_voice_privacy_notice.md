# Stqarrija ta’ Privatezza ta’ Common Voice 

Effettiva 15 ta’ Awwissu 2019 {: datetime="2019-08-15" }

## Privatezza

Meta Mozilla (jiġifieri aħna), tirċievi l-informazzjoni mingħandek, [il-Politika dwar il-Privatezza ta’ Mozilla](https://www.mozilla.org/privacy) tiddeskrivi kif aħna nittrattaw dik l-informazzjoni.

* **Dejta demografika.** Tista’ b’għażla tiegħek tibgħatilna informazzjoni bħall-aċċent, l-età u s-sess tiegħek. Dan jgħin lilna u lil riċerkaturi oħra jtejbu u joħolqu teknoloġija u għodod għat-traskrizzjoni awtomatika tat-taħdit.

* **Dejta tal-kont.** M’għandekx għalfejn toħloq kont biex tuża Common Voice. Jekk tiddeċiedi li toħloq kont, nirċievu l-username u l-avatar tiegħek, jekk tibgħat wieħed. L-indirizz tal-email tiegħek ikun assoċjat mad-dejta demografika u dwar l-interazzjoni tiegħek iżda ma jintweriex għall-pubbliku. Aħna nuru l-leaderboards li juru n-numru ta’ reġistrazzjonijiet li jagħmlu l-utenti. Għandek l-għażla jekk tixtieqx tidher jew le fuq il-leaderboards. Tista’ tħassar il-kont tiegħek fi kwalunkwe ħin u l-username u l-email tiegħek jitneħħew.

* **Bullettin.** Tista’ tabbona għall-bullettin tagħna, f’liema każ nirċievu l-indirizz tal-email tiegħek. Tista’ twaqqaf l-abbonament fi kwalunkwe ħin u l-email tiegħek jitneħħa mil-lista ta’ distribuzzjoni tal-bullettin.

* **Reġistrazzjonijiet tal-Vuċi.** Ir-reġistrazzjonijiet tal-vuċi, flimkien ma’ kwalunkwe dejta demografika mogħtija b’għażla tiegħek, jistgħu jkunu disponibbli fil-bażi ta’ dejta ta’ Common Voice għall-konsum u l-użu mill-pubbliku taħt Liċenzja Creative Commons Zero ([CC0](https://creativecommons.org/publicdomain/zero/1.0/)).

* **Test.** Jekk tibgħat sentenzi bil-miktub, nistgħu nagħmluhom ukoll disponibbli fil-bażi ta’ dejta ta’ Common Voice għall-konsum mill-pubbliku taħt [CC0](https://creativecommons.org/publicdomain/zero/1.0/), skont il-kampjuni kollha tagħna. Aħna mhux se nassoċjaw dawn is-sentenzi mad-dejta demografika li tibgħat.

* **Dejta dwar l-interazzjoni.** Aħna nużaw Google Analytics biex nifhmu aħjar kif inti tinteraġixxi mal-app jew mal-websajt ta’ Common Voice. Pereżempju, nistgħu nużaw cookies biex nintraċċaw informazzjoni de-identifikata bħall-għadd ta’ kampjuni tal-vuċi li tirreġistra jew tisma’, l-interazzjonijiet mal-buttuni u mal-menus, u t-tul tas-sessjoni.

* **Dejta teknika.** Aħna nużaw Google Analytics biex nifhmu aħjar kif inti tinteraġixxi mal-app jew mal-websajt ta’ Common Voice. Pereżempju, nistgħu nużaw cookies biex nintraċċaw informazzjoni de-identifikata bħall-għadd ta’ kampjuni tal-vuċi li tirreġistra jew tisma’, l-interazzjonijiet mal-buttuni u mal-menus, u t-tul tas-sessjoni. Aħna niġbru wkoll il-URL u t-titlu tal-paġni ta’ Common Voice li żżur. Biex intejbu b’mod konsistenti l-esperjenza ta’ Common Voice, aħna niġbru informazzjoni dwar it-tip u l-verżjoni tal-brawżer, id-daqs tal-viewport, u r-riżoluzzjoni tal-iskrin. Dan jippermettilna nifhmu kif in-nies jinteraġixxu ma’ Common Voice sabiex inkunu nistgħu ntejbuha. Aħna niġbru wkoll il-lokalità tiegħek, u l-konfigurazzjoni tal-lingwa fil-brawżer tiegħek biex niżguraw li jidher tajjeb għalik. Jekk tippreferi li tkun eskluż mill-ġbir tad-dejta ta’ Google Analytics, tista’ tinstalla [l-Google Analytics Opt-out Browser Add-on](https://tools.google.com/dlpage/gaoptout), li twaqqaf it-trażmissjoni tad-dejta lil Google Analytics. 

[Kun af aktar](https://github.com/mozilla/voice-web/blob/master/docs/data_dictionary.md)

