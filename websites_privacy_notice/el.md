# Δήλωση προστασίας απορρήτου ιστοσελίδων, επικοινωνιών και cookies

14 Μαρτίου 2016
{: datetime="2015-03-18" }

Θεωρούμε σημαντική την προστασία του απορρήτου σας. Όταν η Mozilla (δηλαδή εμείς) συλλέγει πληροφορίες για εσάς, η [Πολιτική απορρήτου της Mozilla](https://www.mozilla.org/privacy/) περιγράφει με ποιον τρόπο χειριζόμαστε αυτές τις πληροφορίες.

Αυτή η δήλωση προστασίας απορρήτου ισχύει για τις ιστοσελίδες και τις εφαρμογές για κινητά που διαχειρίζεται η Mozilla, στις οποίες περιλαμβάνονται, μεταξύ άλλων, οι τομείς mozillians.org, mozilla.org, firefox.com και webmaker.org. Σε αυτό περιλαμβάνονται, για παράδειγμα, τα bugzilla.mozilla.org, reps.mozilla.org, careers.mozilla.org, developers.mozilla.org, support.mozilla.org, addons.mozilla.org και wiki.mozilla.org.

## Τι πρέπει να γνωρίζετε

Ενδέχεται να λάβουμε προσωπικά δεδομένα από εσάς βάσει των αλληλεπιδράσεών σας μαζί μας σε πλατφόρμες μέσων κοινωνικής δικτύωσης, αν υποβάλετε μια αίτηση για θέση εργασίας, πρακτικής άσκησης ή συνεργάτη, αν δηλώσετε εθελοντές ως μέλος της κοινότητας Mozilla, αν μας υποβάλετε τη γνώμη σας ή κάποιο αίτημα ή αν ασχοληθείτε σε μια καμπάνια προϊόντος ή πολιτικής.
{: #personal-info }

* **Μέσα κοινωνικής δικτύωσης**: Αν ασχολείστε με τους λογαριασμούς μας σε μέσα κοινωνικής δικτύωσης, όπως τα Twitter και Facebook, ενδέχεται να λάβουμε προσωπικά σας δεδομένα. Αν χρησιμοποιείτε αυτά τα δίκτυα, ισχύουν οι δικές τους πολιτικές απορρήτου και σας παροτρύνουμε να τις διαβάσετε.

* **Αιτούμενοι για θέση εργασίας, πρακτικής άσκησης ή συνεργάτη**: Όσοι υποβάλλουν αίτηση για θέσεις εργασίας, πρακτικής άσκησης ή συνεργάτη στη Mozilla είναι υποχρεωμένοι να μας γνωστοποιήσουν ένα όνομα, μια διεύθυνση, έναν αριθμό τηλεφώνου, μια διεύθυνση email και ένα βιογραφικό σημείωμα. Χρησιμοποιούμε αυτές τις πληροφορίες για την επεξεργασία και αξιολόγηση των αιτήσεων και για να επικοινωνούμε με τους αιτούντες σχετικά με τις διαθέσιμες θέσεις. Χρησιμοποιούμε έναν τρίτο προμηθευτή που μας βοηθά με τις αιτήσεις απασχόλησης. Για περισσότερες πληροφορίες σχετικά με τις πρακτικές μας δεδομένων με τρίτους προμηθευτές, ανατρέξτε στην [Πολιτική απορρήτου της Mozilla](https://www.mozilla.org/privacy/).

* **Συνεισφέροντες**: Η εθελοντική συμμετοχή στη Mozilla από συνεισφέροντες της κοινότητας μπορεί να απαιτεί η Mozilla και άλλοι να επικοινωνούν μαζί σας στη διεύθυνση email που καταχωρείτε και είναι συνδεδεμένη με τη συνεισφορά σας και να αναγνωρίζουν τις προσπάθειές σας. Αν συνεισφέρετε στο Bugzilla, το Mozilla Reps ή τη βάση κώδικά μας, η διεύθυνση email και πιθανότατα και το όνομά σας θα είναι δημόσια διαθέσιμα σε όλους τους χρήστες του internet. Αν δημιουργήσετε ένα προφίλ στο Mozillians.org, θα έχουν πρόσβαση σε αυτό οι εργαζόμενοι της Mozilla και οι συνεισφέροντες στη Mozilla. Μπορείτε να επεξεργαστείτε τα δεδομένα του προφίλ σας στις [Ρυθμίσεις προφίλ](https://mozillians.org/user/edit). Μερικές φορές χρησιμοποιούμε πληροφορίες συνεισφερόντων από πηγές (όπως το Bugzilla) σε παραστατικούς πίνακες για να μοιραστούμε συγκεντρωτικά δεδομένα με την κοινότητα του Mozilla. Ένα παράδειγμα είναι το <https://wiki.mozilla.org/Contribute/Dashboards>. Στο βαθμό που είναι δυνατό, προσπαθούμε να ελαχιστοποιούμε τις δημόσια εμφανιζόμενες πληροφορίες επικοινωνίας.

* **Γνώμη χρηστών**:  Μπορείτε να μας υποβάλετε τη γνώμη σας για τα προϊόντα και τις υπηρεσίες μας, σε ιστοσελίδες όπως η [input.mozilla.org](https://input.mozilla.org/), μέσω μιας εμπειρίας εντός του προϊόντος ή μέσω καναλιών όπως το email, το Bugzilla, το IRC, ένας λογαριασμός σε μέσο κοινωνικής δικτύωσης, η σελίδα μας Συμμετέχετε ή μέσω μιας ομάδας όπως οι Student Ambassadors. Ελαχιστοποιήστε τις προσωπικές σας πληροφορίες που επιλέγετε να μοιραστείτε σε αυτά τα φόρουμ γιατί τα σχόλιά σας μπορεί να είναι προσβάσιμα από το ευρύ κοινό.

* **Καμπάνιες προϊόντων και πολιτικής**:  Κάποιες από τις ιστοσελίδες μας φιλοξενούν καμπάνιες προϊόντων ή πολιτικής. Για παράδειγμα, μπορεί να ζητήσετε έναν σύνδεσμο μέσω email ή SMS για να εγκαταστήσετε τον Firefox στην κινητή σας συσκευή ή να υποβάλετε τη γνώμη σας στους νομοθέτες που σας εκπροσωπούν, για θέματα internet. Χρησιμοποιούμε τρίτους για τη διαχείριση σε αυτές τις καμπάνιες και για τη διαχείριση όσων δεδομένων επιλέξετε να υποβάλετε.
{: #campaigns }

---------------------------------------

Χρησιμοποιούμε cookies, διαφανή αρχεία GIF, αναλυτική web από τρίτους και διευθύνσεις IP για την προσφορά λειτουργιών και για να βελτιώνουμε τα προϊόντα, τις υπηρεσίες και τις επικοινωνίες μας. 
{: #data-tools }

* **Cookies και διευθύνσεις IP**: Τα χρησιμοποιούμε για να βελτιώνουμε τις λειτουργίες ορισμένων προϊόντων και υπηρεσιών. Για παράδειγμα, τα cookies χρησιμοποιούνται για να απομνημονεύονται η προτίμηση γλώσσας σας στον Firefox και τα πρόσθετα του Firefox. Επίσης βοηθούν με την είσοδο και τον έλεγχο ταυτότητας των χρηστών, ώστε να μπορείτε να παρακάμπτετε την καταχώρηση κωδικών πρόσβασης σε όσες ιστοσελίδες χρησιμοποιούν το Persona.  Οι διευθύνσεις IP χρησιμοποιούνται για την προσαρμογή του περιεχομένου ανάλογα με τη δική σας χώρα.

* **Online εργαλεία δεδομένων**: Χρησιμοποιούμε διαφανή αρχεία GIF και αναλυτική web για να κατανοήσουμε συγκεντρωτικά πώς ασχολούνται οι χρήστες με τα προϊόντα, τις υπηρεσίες, τις επικοινωνίες, τις ιστοσελίδες, τις online καμπάνιες, τα αποκόμματα κώδικα, τις συσκευές και άλλες πλατφόρμες μας.

* **Υπηρεσίες τρίτων** Χρησιμοποιούμε υπηρεσίες τρίτων όπως το Google Analytics και το Optimizely. Οι υπηρεσίες αυτές χρησιμοποιούν cookies, διευθύνσεις IP και online εργαλεία δεδομένων.

---------------------------------------

Μπορείτε να ελέγξετε τις προτιμήσεις για μεμονωμένα cookies, να επισημάνετε τις προτιμήσεις σας σχετικά με τα cookies σε άλλους, να επιλέξετε μηνύματα email μόνο κειμένου και να δηλώνετε την επιθυμία σας μη συμμετοχής στην αναλυτική web και στα εργαλεία βελτιστοποίησης. 
{: #user-choices }

* **Ιστορικό cookies**: Μπορείτε να αποδεχτείτε ή να απορρίψετε μεμονωμένα cookies στις προτιμήσεις του Firefox από την ενότητα ιστορικού στα Εργαλεία/Επιλογές/Απόρρητο. Σημειώστε ότι ορισμένες δυνατότητες των προϊόντων και των υπηρεσιών μας ίσως να μην λειτουργούν σωστά χωρίς τη βοήθεια των cookies.
{: #cookies }

* **Do Not Track**: Η Mozilla δεν καταγράφει τη συμπεριφορά των χρηστών σε ιστοσελίδες τρίτων για να παρέχει στοχευμένες διαφημίσεις.  Μπορείτε να ενεργοποιήσετε το Do Not Track στον Firefox μέσω της ενότητας Καταγραφή συμπεριφοράς περιήγησης στα Εργαλεία/Επιλογές/Απόρρητο. Έτσι μπορείτε να επισημάνετε την προτίμησή σας σε τρίτες ιστοσελίδες, σχετικά με τον τρόπο συλλογής των πληροφοριών και χρήσης τους online.

* **Email**: Οι επικοινωνίες μας μάρκετινγκ είναι προαιρετικό να λαμβάνονται και μπορείτε να καταργήσετε τη συνδρομή σας από το υποσέλιδο του email ή ενημερώνοντας τις [προτιμήσεις σας email από τη Mozilla](https://www.mozilla.org/newsletter/recovery/). Μπορείτε να απενεργοποιήσετε τη δυνατότητα διαφανών αρχείων GIF αν προβάλετε τα μηνύματα email που σας στέλνουμε σε μορφή “μόνο κειμένου”.

* **Αναλυτική και βελτιστοποίηση**: Αν δεν θέλετε να συλλέγει το Google Analytics τα δεδομένα για τις επισκέψεις σας σε ιστοσελίδες της Mozilla, μπορείτε να εγκαταστήσετε το [Google Analytics Opt-out Browser Add-on](https://tools.google.com/dlpage/gaoptout). Το πρόσθετο αυτό διατηρεί τις επισκέψεις σας ανώνυμες και αποτρέπει τη μετάδοση δεδομένων στο Google Analytics.
Αν δεν επιθυμείτε το Optimizely να συλλέγει δεδομένα σχετικά με τις επισκέψεις σας στις ιστοσελίδες της Mozilla, μπορείτε να [δηλώσετε τη μη επιθυμία σας στη διεύθυνση www.mozilla.org](https://www.mozilla.org/?optimizely_opt_out=true) ή να επισκεφθείτε την [ιστοσελίδα δήλωσης μη επιθυμίας της Optimizely](https://www.optimizely.com/opt_out) για περισσότερες πληροφορίες. Αν δεν θέλετε να συλλέγει το ShareProgress τα δεδομένα για τις επισκέψεις σας σε ιστοσελίδες της Mozilla, μπορείτε να [ενεργοποιήσετε τη λειτουργία Do Not Track στον περιηγητή σας](https://support.mozilla.org/kb/how-do-i-turn-do-not-track-feature). Ορισμένες σελίδες στο Mozilla.org χρησιμοποιούν επίσης διαφανή GIF για να κατανοήσουν την αποδοτικότητα που έχουν οι διαφημιστικές μας καμπάνιες.  Μπορείτε να δηλώσετε τη μη επιθυμία σας αν μεταβείτε στην ενότητα “Your Choices” (Οι επιλογές σας) της [Πολιτικής απορρήτου της Flashtalking](http://www.flashtalking.com/us/privacypolicy) και επιλέξετε “Click here to opt-out” (Κάντε εδώ για δήλωση της μη επιθυμίας σας).

* **Μέσα κοινωνικής δικτύωσης**: Τα κουμπιά διαμοιρασμού στα κοινωνικά δίκτυα στις ιστοσελίδες της Mozilla είναι σχεδιασμένα ώστε να μην κάνουν διαμοιρασμό δεδομένων με τον πάροχο κάθε κοινωνικού δικτύου παρά μόνο αφού κάνετε κλικ στο συγκεκριμένο κουμπί.

---------------------------------------

Ορισμένες ιστοσελίδες της Mozilla σας επιτρέπουν να κάνετε αγορές (όπως εφαρμογών ή αξεσουάρ) ή να κάνετε μια δωρεά. Η επεξεργασία αυτών των συναλλαγών γίνεται από τρίτους και όχι από τη Mozilla. 
{: #donations }

* **Επεξεργασία πληρωμών**:   Η Mozilla δεν λαμβάνει οικονομικά δεδομένα, τα οποία μεταδίδονται από εσάς στους τρίτους προμηθευτές μας για επεξεργασία. Το όνομα του τρίτου θα εμφανιστεί κατά τη στιγμή της συναλλαγής.  Για περισσότερες πληροφορίες σχετικά με τις πρακτικές μας δεδομένων με τρίτους προμηθευτές, ανατρέξτε στην [Πολιτική απορρήτου της Mozilla](https://www.mozilla.org/privacy/).  
