# Web Siteleri, İletişimler ve Çerezlere İlişkin Gizlilik Bildirimi

23 Eylül 2020
{: datetime="2020-09-23" }

Gizliliğinize önem veriyoruz. Mozilla (biz), hakkınızda bilgi topladığında; [Mozilla Gizlilik İlkemiz](https://www.mozilla.org/privacy/), bu bilgileri nasıl ele aldığımızı açıklar.

Bu gizlilik bildirimi; bunlarla sınırlı olmamak kaydıyla mozillians.org, mozilla.org ve firefox.com da dahil, Mozilla tarafından yönetilen tüm web siteleri ve mobil uygulamaları için geçerlidir. Buna, örneğin foundation.mozilla.org, bugzilla.mozilla.org, reps.mozilla.org, careers.mozilla.org, developers.mozilla.org, support.mozilla.org, addons.mozilla.org, and wiki.mozilla.org dahildir.

## Bilmeniz gerekenler

Bir iş, stajyerlik, hibe veya burs başvurusu yaparsanız; bir Mozilla topluluk üyesi olarak gönüllülük faaliyetlerinde bulunursanız; bize kullanıcı geri bildirimi veya bir talep gönderirseniz; bir hesap veya abonelik için kaydolursanız; ya da bir ürün veya ilke kampanyasına katılımda bulunursanız, sosyal medya platformlarında bizimle olan etkileşiminize göre sizden kişisel bilgiler alabiliriz. 
{: #personal-info }

* **Sosyal Medya**: Twitter ve Facebook gibi sosyal medya hesaplarımızla etkileşim kurarsanız, hakkınızda kişisel bilgiler alabiliriz. Bu ağları kullanırsanız bunların gizlilik ilkeleri uygulanır. Bu ilkeleri okumanız tavsiye edilir.

* **İş, Stajyerlik, Hibe ve Burs Başvurusu Yapanlar**: Mozilla’da iş, stajyerlik, hibe veya burs başvurusu için başvuru yapanların ad, ev adresi, telefon numarası, e-posta adresi ve özgeçmişlerinin yanı sıra bazı ek bilgileri bize sunmaları gerekir. Bu bilgileri, başvuruları işleme alıp değerlendirmek ve başvuru sahipleriyle fırsatlar hakkında iletişime geçmek için kullanırız. İş ve stajyerlik başvurularını yönetmek için [Greenhouse](https://www.greenhouse.io/privacy-policy) platformunu; burs ve MOSS hibe başvurularını yönetmek için ise [Fluxx.io](https://www.fluxx.io/privacy-policy) platformunu kullanıyoruz.

* **Katkıda Bulunanlar**: Mozilla topluluğuna katkıda bulunmak amacıyla gönüllülük faaliyetlerinde yer almak istediğinizde, Mozilla’nın ve diğerlerinin katkınızla bağlantılı olarak ve çabalarınızın önemini bildiğimizi gösterebilmek için e-posta adresiniz üzerinden sizinle iletişim kurması gerekebilir. Bugzilla, Mozilla Rep veya kod tabanımıza katkıda bulunursanız, e-posta adresiniz ve muhtemelen adınız, tüm internet kullanıcıları tarafından herkese açık bir şekilde görüntülenebilir. Mozillians.org’da bir profil oluşturursanız, profilinize Mozilla çalışanları ve Mozilla’ya katkıda bulunanlar erişebilir. Profil verilerinizi [Profil Ayarları](https://mozillians.org/user/edit) bölümünden düzenleyebilirsiniz. Görsel olarak yığma verileri Mozilla topluluğunda paylaşmak üzere Bugzilla gibi kaynaklardan gelen katkı verilerini zaman zaman panolarda kullanırız. Örnek: [https://wiki.mozilla.org/Contribute/Dashboards](https://wiki.mozilla.org/Contribute/Dashboards). Mümkün olduğu takdirde, herkese açık bir şekilde görüntülenen iletişim bilgilerini en aza indirmeye çalışırız.

* **Kullanıcı Geri Bildirimi**: [input.mozilla.org](https://input.mozilla.org/) gibi web sayfaları üzerinden, ürün içi deneyim üzerinden veya e-posta, Bugzilla, Matrix, bir sosyal medya hesabı, Get Involved sayfamız gibi kanallar üzerinden ya da Student Ambassadors gibi bir grup üzerinden web sayfalarımızda ürünlerimiz ve hizmetlerimiz konusunda bize geri bildirimde bulunabilirsiniz. Yorumlarınız herkes tarafından erişilebilir durumda olabileceği için lütfen bu forumlarda paylaşacağınız kişisel bilgileri minimum seviyede tutun.

* **Hesaplar ve Abonelikler**: AMO ve MDN gibi bazı web siteleri, geliştirici bilgilerinin gönderilmesi veya kullanıcı incelemeleri ya da yorumlarının gönderilmesi için bir hesap oluşturulmasını gerektirir. Hesap yönetimi için [Firefox Hesaplarını](https://www.mozilla.org/privacy/firefox/), [Github](https://help.github.com/en/github/site-policy/github-privacy-statement#our-use-of-cookies-and-tracking) platformunu veya özelleştirilmiş sistemleri kullanmaktayız; hesap yönetimi için [bu bölümü](https://support.mozilla.org/kb/managing-account-data) inceleyin. Hesabınız veya aboneliklerinizle bağlantılı olarak düzenli aralıklarla e-posta alabilirsiniz. E-posta yönetimi sağlayıcılarımız, [SalesForce Marketing Cloud](https://www.marketingcloud.com/privacy-policy/website-privacy-statement/), [Send in Blue](https://www.sendinblue.com/legal/privacypolicy/) veya [Mailchimp](https://mailchimp.com/legal/privacy/) şeklindedir. E-postanın en altında yer alan bağlantıyı kullanarak, aboneliğinizi sonlandırabilirsiniz. 

* **Ürün ve İlke Kampanyaları**: Bazı web sayfalarımızda ürün veya ilke kampanyaları barındırılır. Örneğin Firefox’u mobil cihazınıza yüklemek veya yasama organlarına internet sorunları hakkında dilekçe göndermek için bizden e-posta veya SMS yoluyla bir bağlantı talep edebilirsiniz. Bu kampanyaları yönetmek ve göndermeyi tercih edeceğiniz herhangi bir veriyi yönetmek üzere üçüncü tarafları kullanabiliriz. 
{: #campaigns }

---------------------------------------

İşlevsellik ve ürünlerimiz, hizmetlerimiz ve iletişimlerimizle kullanıcı etkileşimlerini daha iyi anlayabilmek için çerezler, açık GIF dosyaları, üçüncü taraf web analiz araçları, cihaz bilgileri ve IP adreslerini kullanabiliriz. 
{: #data-tools }

* **İşlevsellik**: Belirli ürünler, hizmetler ve iletişimlerin işlevselliğini geliştirmek amacıyla çerezler, cihaz bilgileri ve IP adresleri gibi bilgileri kullanabiliriz. Örnek:
    * Firefox ayarlarınız (dil tercihiniz ve Firefox eklentileriniz gibi) hakkındaki bilgileri hatırlamak ve Firefox ayarlarınıza göre tutarlı özellikler ve Eklentiler tavsiye edebilmek için çerezleri kullanırız. Bunlar ayrıca, belirli Mozilla web sitelerine yeniden şifre girme süreçlerini atlayabilmeniz için kullanıcı girişi ve kimlik doğrulama konusunda da yardımcı olur.
    * İletişimleri dil ve ülkeye göre özelleştirmek amacıyla IP adreslerini kullanırız.
    * Ülke, dil, operatör ve orijinal malzeme üreticisi gibi belirli cihaz bilgilerini, deneyiminizi özelleştirmek için kullanırız.

* **Ölçümler**: Kullanıcıların ürünlerimiz, hizmetlerimiz, iletişimlerimiz, web sitelerimiz, çevrimiçi kampanyalarımız, duyurularımız (Mozilla’dan mesajlar), cihazlarımız ve diğer platformlarla etkileşimlerini yığma olarak anlamamıza yardımcı olması için açık GIF dosyaları, çerezler ve üçüncü taraf hizmetlerinin yanı sıra çerezler, cihaz bilgileri ve IP adreslerini kullanabiliriz. Kullandıklarımız:
    * Kullanıcıların web sitelerimizle nasıl etkileşim kurduğuna ilişkin ölçümler elde etmek üzere, cihazınızda bir çerez olarak Google Analytics. Bu, site içeriklerini iyileştirmemize yardımcı olur.
    * Web içeriklerine yönelik değişkenleri test etmemize yardımcı olan ve cihazınıza bir çerez yerleştiren Convert.com ve ShareProgress. Bu, kullanıcılarımıza daha iyi web deneyimleri sunmamıza yardımcı olur.
    * Her biri, Firefox'u indirme sayfamızda açık GIF kullanan DoubleClick ve Flashtalking. Bu, kampanyalarımızın etkililiğini ölçmemize yardımcı olur.
    * Firefox’u indirme sayfamızda JavaScript kullanan Yahoo Dot Pixel. Bu, kampanyalarımızın etkililiğini ölçmemize yardımcı olur.
    * Sizi indirme sayfamıza yönlendiren web sitesi alan adı veya reklam kampanyasını anlayabilmemiz için Firefox kurma aracıyla bir arada gelebilecek olan HTTP Yönlendirme Verileri. Bu bilgiler, kampanyalarımızın etkililiğini ölçmemize ve bunları iyileştirmemize yardımcı olur.
    * Deneysel olarak, muhtelif zamanlarda diğer ölçüm araçları. Örneğin yeni bir ölçüm aracını değerlendirmeye yardımcı olması ya da toplanmış olan mevcut ölçümleri test etmek için bunu yapabiliriz.
  
* **Dolandırıcılığı Önleme**: Mozilla, dolandırıcılık etkinliklerini tespit etmek üzere bazı web sitelerimizde arka planda çalışan, üçüncü taraf Google teknolojisi Invisible reCAPTCHA’yı uygular. Invisible reCAPTCHA kullanımı, [Google Gizlilik İlkesi](https://www.google.com/intl/policies/privacy/) ve [Kullanım Koşulları’na](https://policies.google.com/terms) tabidir.

---------------------------------------

Çerez tercihlerinizi tek tek kontrol altında tutabilir, çerez tercihlerinizi başkalarına belirtebilir, web analizi ve optimizasyon araçlarının kullanımını reddedebilirsiniz. 
{: #user-choices }

* **Çerez Geçmişi**: Araçlar/Seçenekler/Gizlilik geçmişi bölümünde yer alan Firefox tercihlerinizden çerezleri tek tek kabul veya reddedebilirsiniz. Ürün ve hizmetlerimize yönelik belirli özelliklerin çerezlerin yardımı olmadan düzgün bir şekilde çalışamayacağını hatırlatırız. 
{: #cookies }

* **Do Not Track Özelliği**: Mozilla, hedefli reklam sağlamak amacıyla üçüncü taraf web sitelerinde kullanıcıları takip etmez. Web sitelerimize erişirken tarayıcınızı “Do Not Track” (Takip Edilmesin) uyarısı gönderecek şekilde yapılandırdıysanız, Mozilla, [Ölçümler](https://www.mozilla.org/privacy/websites/#data-tools) bölümünde açıklanan araçların hiçbirini kullanmaz.

* **E-posta**: Pazarlama iletişimlerimizin alınıp alınmaması isteğe bağlı olup, e-postanızdaki alt bilgi bölümünden veya [Mozilla e-posta tercihlerinizi](https://www.mozilla.org/newsletter/recovery/) güncelleyerek e-posta aboneliğinizi sonlandırabilirsiniz.

* **Analiz ve Optimizasyon**: Mozilla web sitelerindeki ziyaretiniz hakkında toplanan verileri önlemek için aşağıdaki talimatları izleyin:
    * Google: Google Analytics’e veri transferini engelleyen [Google Analytics Opt-out Browser Eklentisini](https://tools.google.com/dlpage/gaoptout) kurun. Bazı Mozilla.org sayfaları, reklam kampanyalarımızın etkililiğini anlamak üzere DoubleClick ile iletişim kuran açık GIF dosyalarını kullanabilir; Google'ın reklam ayarlarından DoubleClick’ten gelen kişiselleştirilmiş reklamları kontrol edebilirsiniz (Google Hesabınıza giriş yapmanız istenecektir).
    * Convert.com: [Www.mozilla.org](https://www.mozilla.org/exp/opt-out/) adresini ziyaret ederek reddedin.
    * Yahoo: Reddetmek için [Ad Interest Manager](https://aim.yahoo.com/aim/us/en/optout/) sayfasını ziyaret edin.
    * ShareProgress ve Fathom.com: [Tarayıcınızdan Do Not Track özelliğini](https://support.mozilla.org/kb/how-do-i-turn-do-not-track-feature) etkinleştirebilirsiniz.

* **Sosyal Medya**: Mozilla web sitelerindeki sosyal medya paylaşım düğmeleri, özellikle düğmeye tıklamadığınız sürece verilerin sosyal medya sağlayıcısı ile paylaşılmaması için tasarlanmıştır.

---------------------------------------

Bazı Mozilla web siteleri, ürün (uygulama veya araçlar) satın almanıza, belirli Mozilla projelerine bağışla katkıda bulunmanıza veya Mozilla kamu ve yardım programlarını desteklemek amacıyla bağışta bulunmanıza izin verir. Bu işlemler, çoğunlukla Mozilla’nın üçüncü taraf sağlayıcıları tarafından yönetilir. 
{: #donations }

* **Ödemelerin İşleme Alınması**: Çek, ödeme emri ve doğrudan banka kartı ve havale ile yapılan ödemeler hariç olmak üzere, ödemelerin işleme alınması için söz konusu üçüncü taraf sağlayıcıya (ör: Braintree, PayPal, Bitpay, Stripe) ilettiğiniz finans bilgilerini Mozilla almaz.

* **Kişisel Veriler**: Ek olarak adınız, ev adresiniz ve/veya e-posta adresinizi alabiliriz. Bu veriler, dolandırıcılığın tespit edilmesi ve kayıt tutma amacıyla kullanılır. Son ödeme tarihinizden itibaren dört yıl boyunca tutulmak üzere makbuz ve mağaza kayıtlarını e-posta olarak göndermek için [SalesForce Marketing Cloud](https://www.marketingcloud.com/privacy-policy/website-privacy-statement/) platformunu kullanırız. 

* **Üçüncü Taraf Verileri**: İnternetin herkes için sağlıklı, açık ve erişilebilir olması için bağış toplama çalışmalarımızı iyileştirmek üzere [WealthEngine](https://www.wealthengine.com/wealthengine-inc-privacy-policy/) platformunu kullanırız. Bağışçılar, Mozilla kullanımını [sonlandırabilir](https://app.onetrust.com/app/#/webform/4ba08202-2ede-4934-a89e-f0b0870f95f0).
