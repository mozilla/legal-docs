# Zásady ochrany osobních údajů pro webové stránky, sdělení a soubory cookies

14. března 2016
{: datetime="2014-08-27" }

Na ochraně vašeho soukromí nám záleží. Když o vás společnost Mozilla (to jsme my) shromažďuje informace, naše [Zásady ochrany osobních údajů společnosti Mozilla](http://www.mozilla.org/en-US/privacy/) popisují, jak s těmito informacemi budeme nakládat.

Toto oznámení o ochraně osobních údajů se vztahují na webové stránky a mobilní aplikace provozované společností Mozilla, které, kromě jiného, zahrnují domény mozillians.org, mozilla.org, firefox.com a webmaker.org. To se týká například bugzilla.mozilla.org, reps.mozilla.org, careers.mozilla.org, developers.mozilla.org, support.mozilla.org, addons.mozilla.org a wiki.mozilla.org.

## Co byste měli vědět

Může se stát, že během vaší interakce s námi na platformách sociálních médií od vás získáme osobní údaje, ať již žádáte o práci, o praxi nebo o stáž, hlásíte-li se dobrovolně jako člen komunity Mozilla nebo zasíláte-li nám uživatelskou zpětnou vazbu či požadavky. 
{: #personal-info }

* **Sociální média**: Přihlásíte-li se k účtům našich sociálních médií jako např. Twitter a Facebook, můžeme získat vaše osobní údaje. Používáte-li tyto sítě, platí jejich zásady ochrany osobních údajů a doporučujeme vám se s nimi seznámit.  

* **Žadatelé o práci, o praxi nebo o stáž**: Žadatelé o práci, o praxi nebo o stáž u společnosti Mozilla nám musí poskytnout jméno, adresu, telefonní číslo, e-mailovou adresu a životopis. Tyto informace používáme při zpracovávání a posuzování žádostí a pro komunikaci se žadateli ohledně příležitostí. Využíváme služeb externího dodavatele, který nám s žádostmi o zaměstnání pomáhá. Více informací o způsobech nakládání s osobními údaji u externích dodavatelů je uvedeno v našich [Zásadách ochrany soukromí společnosti Mozilla](http://www.mozilla.org/en-US/privacy/).

* **Spolupracovníci**: Budete-li spolupracovat se společností Mozilla jako dobrovolný přispěvatel v rámci komunity, může být případně zapotřebí, aby s vámi společnost Mozilla a jiné subjekty komunikovaly přes e-mailovou adresu, kterou v souvislosti se svým příspěvkem poskytnete, a také za účelem uznání vašeho úsilí. Podílíte-li se na aplikacích Bugzilla, Mozilla Reps nebo kódové bázi, budou vaše emailová adresa a případně i vaše jméno veřejně k dispozici všem uživatelům internetu. Vytvoříte-li si profil na Mozillians.org, bude tento profil přístupný pro zaměstnance a spolupracovníky společnosti Mozilla. Údaje na vašem profilu můžete upravovat pomocí [Nastavení profilu](https://mozillians.org/user/edit). Někdy využíváme údaje o spolupracovnících ze zdrojů (např. Bugzilla) na panelech pro vizuální sdílení souhrnných dat o Mozilla komunitě. Příkladem je [https://wiki.mozilla.org/Contribute/Dashboards](https://wiki.mozilla.org/Contribute/Dashboards). Je-li to možné, snažíme se veřejně zobrazované kontaktní údaje omezit na minimum.

* **Účty**: některé webové stránky jako například Marketplace, AMO, MDN a Webmaker vyžadují založení účtu, abyste mohli zasílat obsah vývojáře, odesílat uživatelské recenze či komentáře či instalovat určité typy aplikací.  V souvislosti se svým účtem vám mohou být pravidelně zasílány e-maily.

* **Uživatelská zpětná vazba**:  Zpětnou vazbu týkající se našich produktů a služeb nám můžete poskytovat na webových stránkách jako např. [input.mozilla.org](https://input.mozilla.org/), prostřednictvím integrovaných dotazníků na zkušenosti s produktem nebo prostřednictvím kanálů jako např. e-mail, Bugzilla, IRC, účet na sociálních médiích nebo stránky Get Involved nebo prostřednictvím skupiny jako např. Student Ambassadors. Omezte prosím na minimum osobní údaje, které budete na těchto fórech sdílet, protože vaše komentáře budou veřejně přístupné.

---------------------------------------

Pro zajištění funkčnosti a vylepšení našich produktů, služeb a komunikace používáme soubory cookies, jednopixelové gify, nezávislou webovou analýzu a IP adresy . 
{: #data-tools }

* **Funkce**: Můžeme používat soubory cookie, informace a zařízení a adresy IP pro rozšíření funkcí některých produktů, služeb a sdělení. Například:
    * Soubory cookie se používají, abychom si zapamatovali vaše jazykové předvolby Firefox a doplňky Firefox. Pomáhají i při přihlašování a ověřování uživatele, takže na některých webových stránkách Mozilla se můžete obejít bez zadávání hesel.  
    * Adresy IP se používají pro přizpůsobení sdělení jazyku a zemi.  
    * Informace o zařízení, jako např. země, jazyk, operátor a OEM mohou být využity pro přizpůsobení vaší interakce na Firefox Marketplace a Webmaker.

* **Metrika**: Čisté GIFy, soubory cookies a služby třetích osob nám pomáhají porozumět celkovému obrazu toho, jak uživatelé pracují s našimi produkty, službami, sděleními, webovými stránkami, online kampaněmi, snippety, zařízeními a dalšími platformami. Používáme:
    * Google Analytics, která umisťuje soubor cookie do vašeho zařízení, pro získání metriky, jak uživatelé používají naše webové stránky.      To nám pomáhá vylepšovat obsah stránek.  
    * Optimizely a ShareProgress, které umisťují soubor cookie do vašeho zařízení, jako pomůcku pro testování změn obsahu webových stránek.  To nám pomáhá uživatelům nabízet lepší zkušenosti s webovou stránkou.
    * Flashtalking, který využívá čistý GIF na naší stránce stahování Firefox.  To nám pomáhá měřit efektivitu našich reklamních kampaní.

---------------------------------------

Jednotlivé preference souborů cookies můžete ovládat, můžete sdělovat své preference souborů cookies jiným subjektům, vybrat si možnost e-mailů obsahujících pouze text a odhlásit se z webové analýzy a optimalizačních nástrojů. 
{: #user-choices }

* **Historie souborů cookie**: Jednotlivé soubory cookies můžete přijmout nebo odmítnout v preferencích aplikace Firefox pod položkou Historie v části Nástroje/Možnosti/Soukromí. Dovolujeme si upozornit, že některé funkce našich produktů a služeb nemusí bez pomoci souborů cookies správně fungovat.

* **Nesledovat**: Společnost Mozilla nesleduje uživatele napříč nezávislými webovými stránkami za účelem poskytování cílené reklamy.  Funkci Nesledovat můžete ve Firefoxu aktivovat pod položkou Sledování v části Nástroje/Možnosti/Soukromí. To vám umožní nastavit preferenci pro nezávislé webové stránky ohledně způsobu, jakým jsou informace shromažďovány a online využívány.  

* **E-mail**: Přijímání našich marketingových sdělení je dobrovolné a ze služby se můžete odhlásit v zápatí e-mailu nebo prostřednictvím aktualizace vašich [e-mailových preferencí v aplikaci Mozilla](https://www.mozilla.org/en-US/newsletter/recovery/). Funkci jednopixelových gifů můžete deaktivovat tím, že si e-maily od nás budete prohlížet v „textovém“ formátu.  

* **Analytika a optimalizace**: Nechcete-li, aby údaje o vašich návštěvách webových stránek Mozilla byly shromažďovány analytikou Googlu, můžete si nainstalovat doplněk [Google Analytics Opt-out Browser Add-on](https://tools.google.com/dlpage/gaoptout). Doplněk zachovává anonymitu vašich návštěv a brání přenosu dat do analytiky Googlu.
Pokud si nepřejete, aby aplikace Optimizely neshromažďovala data o vašich návštěvách webových stránek společnosti Mozilla, můžete [registraci zrusit na stránkách on www.mozilla.org](https://www.mozilla.org/?optimizely_opt_out=true) nebo navštívit [webové stránky zrušení registrace aplikace Optimizely,](https://www.optimizely.com/opt_out) kde najdete podrobnější informace. Pokud si nepřejete, aby aplikace ShareProgress neshromažďovala data o vašich návštěvách webových stránek společnosti Mozilla, můžete [zapněte v prohlížeči volbu Nesledovat](https://support.mozilla.org/kb/how-do-i-turn-do-not-track-feature). Některé stránky společnosti Mozilla rovněž používají čistý GIF pro pochopení účinnosti našich reklamních kampaní.  Registraci můžete zrušit, když přejdete do části „Vaše volby” [Zásad ochrany soukromí aplikace Flashtalking](http://www.flashtalking.com/us/privacypolicy) a volbou možnosti „Kliknutím sem zrušíte registraci”.

* **Sociální média**: Tlačítka pro sdílení na sociálních sítích na webových stránkách Mozilla jsou navržena tak, aby údaje nebyly sdíleny s poskytovatelem sociálních médií, dokud na tlačítko přímo nekliknete.

---------------------------------------

Některé webové stránky Mozilla umožňují provádět nákupy (např. aplikací nebo zboží) nebo poskytovat dary. Tyto transakce jsou zpracovávány třetími stranami a nikoli společností Mozilla. 
{: #donations }

* **Zpracovávání plateb**:   Společnost Mozilla nezískává žádné finanční informace, které jsou vámi předávány ke zpracování našim nezávislým dodavatelům. Název třetí strany se zobrazí v okamžiku transakce.  Více informací o způsobech nakládání s osobními údaji u externích dodavatelů je uvedeno v našich [Zásadách ochrany soukromí společnosti Mozilla](http://www.mozilla.org/en-US/privacy/).  
