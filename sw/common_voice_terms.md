# Masharti ya Kisheria ya Mradi wa Common Voice 

Kuanzia tarehe 4 Novemba 2024 {: datetime="2024-11-04" }

Kupitia mradi wa Common Voice, unaweza kuchangia sauti yako, sentensi zilizoandikwa na nyenzo zingine tunazohitaji kubuni hifadhidata huria ya sauti ambayo mtu yeyote anaweza kutumia kubuni programu bunifu za utambuzi wa sauti kwa vifaa na wavuti.

Unaweza tu kushiriki katika mradi wa Common Voice ikiwa unakubali na Masharti haya ya Kisheria ya Common Voice (“Masharti”). 

## 1. Ustahiki

Mradi wa Common Voice uko wazi kwa kila mtu mwenye umri wa zaidi ya miaka 19. Ikiwa una umri wa miaka 19 au chini yake, ni lazima uwe na idhini ya mzazi au mlezi na lazima wasimamie hali yako ya kushiriki katika mradi wa Common Voice. 

Mradi wa Common Voice ni sehemu ya Mozilla Community. Kwa hivyo, ukiamua kushiriki, unakubali kufuata [Mwongozo wa Kushiriki wa Mozilla Community](https://www.mozilla.org/about/governance/policies/participation/). 

## 2. Michango Yako

Tunatoa hifadhidata ya mradi wa Common Voice wa Mozilla chini ya [kitengo cha kikoa cha umma cha CCO cha Creative Commons](https://creativecommons.org/publicdomain/zero/1.0/). Hiyo inaamanisha inapatikana hadharani na tumeondoa hakimiliki zote kadri tuwezavyo chini ya sheria. Ikiwa utashiriki katika mradi wa Common Voice, tutakutaka ufanye vivyo hivyo. Unakubali kuwa Mozilla inaweza kutoa hadharani michango yako yote kwenye mradi wa Common Voice, ikiwa ni pamoja na maandishi, rekodi, uthibitishaji na maoni (“Michango”) chini ya kitengo cha kikoa cha umma cha [CC0](https://creativecommons.org/publicdomain/zero/1.0/). 

Ili ushiriki katika mradi wa Common Voice, Mozilla pia inahitaji utoe uhakikisho wa mambo matatu: 

Kwanza, kwamba Michango yako ni kazi yako mwenyewe kabisa.

Pili, kwamba Michango yako haikiuki haki zozote za washirika wengine. 

Tatu, kwamba Michango yako inatii [Sera ya Matumizi Yanayokubalika](https://www.mozilla.org/about/legal/acceptable-use/) ya Mozilla.

Ikiwa huwezi kutoa uhakikisho mambo haya, hupaswi kushiriki katika mradi wa Common Voice. 

Zaidi ya hayo, ikiwa utashiriki katika mradi wa Common Voices Spontaneous Speech, unakubali kutojumuisha data yoyote nyeti au binafsi kukuhusu wewe na wengine katika rekodi unazowasilisha. 

## 3. Akaunti Yako

Si lazima ufungue akaunti ili kushiriki katika mradi wa Common Voice. 

Ili ushiriki katika majaribio ya vipengele vya ziada katika mradi wa Common Voice (kama vile kuweka mawasilisho ya sentensi ndogo au kubwa, kuhakiki sentensi au kuweka au kunukuu vidokezo), utahitaji kufungua akaunti ya Mozilla. Unaweza kufungua akaunti ya Mozilla [hapa](https://commonvoice.mozilla.org/login). Matumizi yako ya akaunti za Mozilla yanasimamiwa na [Masharti ya Huduma ya Akaunti za Mozilla](https://www.mozilla.org/about/legal/terms/services/) na [Taarifa ya Faragha ya Akaunti za Mozilla](https://www.mozilla.org/privacy/mozilla-accounts/). Iwapo utafungua akaunti, Mozilla itaomba anwani yako ya barua pepe na jina la mtumiaji unalopendelea. Au, unaweza pia kuwasilisha aikoni na data fulani binafsi kupitia Mfumo wa Common Voice. Data binafsi hutusaidia sisi na watafiti wengine kuboresha na kubuni teknolojia na zana za kunukuu matamshi.

Ukishiriki katika majaribio ya Alpha au Beta ya mradi wa Common Voice Spontaneous Speech, ni lazima utoe anwani yako ya barua pepe ili tuweze kukutumia kiungo cha kuingia ili ushiriki katika mradi wa Common Voice Spontaneous Speech. 

Unapotoa maelezo ya akaunti yako ya Mozilla inayohusiana na mradi wa Common Voice, unaipa Mozilla ruhusa zote zinazohitajika ili: kufuatilia maelezo kuhusu Michango yako, kuhusisha Michango hiyo na akaunti yako, anwani ya barua pepe, jina la mtumiaji na maelezo binafsi unayotoa, kuchapisha Michango yako hadharani pamoja na maelezo yoyote binafsi, na kuchapisha vipimo kuhusu Michango yako (kama vile idadi ya rekodi na lugha) pamoja na jina lako la mtumiaji kwenye ubao wa wanaoongoza.  

Mozilla haitachapisha au kutoa hadharani anwani yako ya barua pepe. 

Unaweza kuchagua kutoonekana kwenye bao za wanaoongoza. Ukifanya hivyo, Mozilla haitachapisha data kuhusu rekodi zako zinazohusiana na jina lako la mtumiaji. Hata hivyo, Mozilla bado itachapisha hadharani maandishi na rekodi zako kama sehemu ya mradi wa Common Voice na itajumuisha maelezo kuhusu rekodi zako katika vipimo vya jumla vinavyopatikana hadharani.

## 4. Mawasiliano

Iwapo utajisajili ili kupokea majarida yetu au ukifungua akaunti ya Mozilla inayohusiana na mradi wa Common Voice, unaweza kupokea barua pepe kutoka kwetu kuhusiana na akaunti yako. 

## 5. Makanusho

Kwa kushiriki katika mradi wa Common Voice, unakubali kwamba Mozilla haitawajibika kwa njia yoyote ile kwa kutoweza kutumia mradi wa Common Voice au kwa dai lolote litakalotokana na masharti haya. Mozilla inakanusha wazi yafuatayo:

Uharibifu usio wa moja kwa moja, maalum, unaoambatana, unaotokana na, au wa adhabu, ikiwa ni pamoja na, lakini si tu, uharibifu wa moja kwa moja au usio wa moja kwa kupoteza nia njema, kusimamishwa kazi, kupoteza faida, kupoteza data au hitilafu ya kompyuta.

Dhima yoyote ya Mozilla chini ya Masharti haya ni kima cha $500 pekee. 

Unakubali kufidia na kutowajibisha Mozilla kwa dhima au dai lolote linalotokana na kushiriki kwako katika mradi wa Common Voice. 

Mozilla inatoa mradi wa Common Voice “kama ulivyo.” Mozilla inakanusha wazi dhamana au mahakikisho yoyote kama vile “ubora kwa mauzo,” “ufaafu kwa kusudi fulani,” “kutokiuka,” na dhamana zinazotokana na shughuli, matumizi au biashara. 

## 6. Taarifa za Ukiukaji

Ikiwa unahisi kuwa kitu fulani katika mradi wa Common Voice kinakiuka hakimiliki na haki za chapa ya biashara, tafadhali soma [sera yetu kuhusu jinsi ya kuripoti ukiukaji](https://www.mozilla.org/about/legal/report-infringement/).

## 7. Masasisho

Kila baada ya muda fulani, Mozilla inaweza kuamua kusasisha Masharti haya. Tutachapisha Masharti yaliyosasishwa mtandaoni. 

Iwapo utaendelea kutumia mradi wa Common Voice baada yetu kuchapisha Masharti yaliyosasishwa, unakubali kwamba hii inamaanisha kuwa unakubali mabadiliko hayo. Tutachapisha tarehe ya kuanza kutumika katika sehemu ya juu ya ukurasa huu ili kuweka wazi wakati ambapo tulifanya sasisho letu la hivi majuzi zaidi. 

## 8. Ukomeshaji

Mozilla inaweza kusimamisha au kukomesha ufikiaji wa mtu yeyote wa mradi wa Common Voice wakati wowote kwa sababu yoyote. Tukiamua kusimamisha au kukomesha ufikiaji wako, tutajaribu kukuarifu kupitia anwani ya barua pepe inayohusishwa na akaunti yako au wakati mwingine utakapojaribu kufikia mradi wa Common Voice. 

Michango unayowasilisha kwa Mozilla itaendelea kupatikana hadharani kama sehemu ya mradi wa Common Voice, hata tukikomesha au kusimamisha ufikiaji wako. 

## 9. Sheria Simamizi

Sheria ya jimbo la California inatumika kwa Masharti haya. Masharti haya ni makubaliano yote kati yako na Mozilla kuhusu mradi wa Common Voice. 

