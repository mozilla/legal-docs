# Taarifa ya Faragha ya Mradi wa Common Voice 

Ilianza kutumika tarehe 27 Juni 2024 {: datetime="2024-06-27" }

## Faragha

Wakati Mozilla (ambayo ni sisi), inapokea maelezo yako, [Sera yetu ya Faragha ya Mozilla](https://www.mozilla.org/privacy) inaeleza jinsi tunavyoshughulikia maelezo hayo.

* **Data binafsi.** Unaweza kututumia kwa hiari yako maelezo kama vile lugha, umri na jinsia yako. Hii hutusaidia sisi pamoja na watafiti wengine kuboresha na kubuni teknolojia na zana za kunukuu matamshi.

* **Data ya akaunti.** Si lazima ufungue akaunti ili utumie Common Voice. Ukiamua kufungua akaunti, tutapokea jina la mtumiaji na picha yako ya ishara, iwapo utawasilisha. Anwani yako ya barua pepe inahusishwa na data yako binafsi na utumiaji lakini haitolewi hadharani. Tunaonyesha bao za wanaoongoza zinazoonyesha idadi ya rekodi ambazo watumiaji hutayarisha. Unaweza kuamua iwapo ungependa kuonekana kwenye bao za wanaoongoza au la. Unaweza kufuta akaunti yako wakati wowote na jina la mtumiaji na barua pepe yako vitaondolewa.

* **Anwani ya barua pepe.** Ukishiriki katika majaribio ya Alpha au Beta ya mradi wa Common Voice Spontaneous Speech, ni lazima uweke anwani yako ya barua pepe ili tuweze kukutumia kiungo cha kuingia ili ushiriki katika mradi wa Common Voice Spontaneous Speech. Unaweza kufungua akaunti kamili wakati wowote(kama ilivyobainishwa hapo juu). Iwapo hutafungua akaunti kamili baada ya kukamilisha majaribio ya Alpha au Beta, tutafuta anwani yako ya barua pepe ndani ya wiki mbili baada ya kukamilika kwa kila mpango wa kujaribu. Aina fulani za ushiriki katika jaribio la Beta (kwa mfano kwa lugha zenye nyenzo chache mno) huenda zisihitaji kuingia kwa kutumia anwani ya barua pepe.

* **Jarida.** Unaweza kufuatilia jarida letu, ambapo tutapokea anwani yako ya barua pepe. Unaweza kujiondoa wakati wowote na anwani yako ya barua pepe yako itaondolewa kwenye orodha ya usambazaji wa jarida.

* **Rekodi za Sauti.** Rekodi za sauti, pamoja na data yoyote binafsi iliyotolewa kwa hiari, vinaweza kupatikana katika hifadhidata ya mradi wa Common Voice kwa matumizi ya umma na matumizi ya jumla chini ya Leseni ya Creative Commons Zero ([CC0](https://creativecommons.org/publicdomain/zero/1.0/)).

* **Maandishi.** Ukiwasilisha sentensi zilizoandikwa, tunaweza pia kuzifanya zipatikane katika hifadhidata za mradi wa Common Voice kwa matumizi ya umma chini ya [CC0](https://creativecommons.org/publicdomain/zero/1.0/), kulingana na sampuli zetu zote. Hatutahusisha sentensi hizi na data binafsi unayowasilisha.

* **Data ya matumizi.** Tunatumia teknolojia ya Google Analytics ili kuelewa vyema jinsi unavyotumia programu au tovuti ya mradi wa Common Voice. Kwa mfano, tunaweza kutumia vidakuzi kufuatilia maelezo yasiyokutambulisha kama vile idadi ya sampuli za sauti unazorekodi au kusikiliza, vitendo unavyofanya kupitia vitufe na menyu na urefu wa kipindi.

* **Data ya kiufundi.** Tunatumia teknolojia ya Google Analytics ili kuelewa vyema jinsi unavyotumia programu au tovuti ya mradi wa Common Voice. Kwa mfano, tunaweza kutumia vidakuzi kufuatilia maelezo yasiyokutambulisha kama vile idadi ya sampuli za sauti unazorekodi au kusikiliza, vitendo unavyofanya kupitia vitufe na menyu na urefu wa kipindi. Pia tunakusanya URL na kichwa cha kurasa za Common Voice unazotembelea. Ili kuendelea kuboresha hali ya utumiaji wa mradi wa Common Voice, tunakusanya maelezo kuhusu aina na toleo la kivinjari, ukubwa wa eneo la kutazama na ubora wa skrini. Hii inatuwezesha tuelewe jinsi watu wanavyotumia Common Voice ili tuweze kuiboresha. Pia tunakusanya maelezo ya mahali ulipo, na mipangilio ya lugha katika kivinjari chako ili kuhakikisha inakufaa. Ikiwa ungependelea kujiondoa katika shughuli ya ukusanyaji wa data ya Google Analytics, unaweza kuweka programu-jalizi ya [Google Analytics Opt-out Browser Add-on](https://tools.google.com/dlpage/gaoptout), ambayo huzuia data isitumwe kwa Google Analytics. 

[Pata maelezo zaidi](https://github.com/common-voice/common-voice/blob/main/docs/data_dictionary.md)


