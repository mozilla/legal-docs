# Condizioni d’uso

Si proibisce l’utilizzo di qualsiasi prodotto o servizio di Mozilla per:

* Qualsiasi attività illegale o altrimenti in violazione delle leggi applicabili.
* Minacciare, molestare altre persone o violare il loro diritto alla privacy; inviare comunicazioni non richieste; intercettare, monitorare o modificare comunicazioni non destinate all’utente.
* Violare le linee guida sulla partecipazione alla Comunità di Mozilla (per ulteriori informazioni consultare <https://www.mozilla.org/about/governance/policies/participation/>)
* Danneggiare gli utenti mediante l’utilizzo di virus, spyware o malware, worm, cavalli di troia, bombe a orologeria o altro codice potenzialmente dannoso.
* Raccogliere informazioni d’identificazione personale, inclusi, senza limitazioni, nomi di account o indirizzi email.
* Impegnarsi in qualsiasi attività che interferisca con i servizi e prodotti di Mozilla o ne interrompa il funzionamento o l’efficacia (o quella dei server e delle reti connesse ai servizi di Mozilla).
* Riprodurre, duplicare, copiare, vendere, scambiare o rivendere i servizi o i prodotti di Mozilla per qualsiasi scopo.
* Violare il copyright, il marchio commerciale o ledere i diritti di proprietà intellettuale di terze parti.
* Caricare, scaricare, trasmettere, visualizzare o concedere l’accesso a contenuti:
    * Di natura illegale o che promuovano attività illegali.
    * Non appropriati, quali materiali osceni o pornografici, descrizioni esplicite di atti sessuali o violenti, oppure immagini di sfruttamento o violenza su minori.
    * Che ledano i diritti di chiunque, inclusi il diritto di proprietà intellettuale o altri diritti di proprietà, o diritti relativi alla privacy e alla divulgazione.
    * Ingannevoli, fuorvianti, fraudolenti oppure realizzati con finalità di phishing o di altri tipi di violazione dell’identità.
    * Finalizzati a promuovere il gioco d’azzardo.
    * Che pubblicizzino o promuovano prodotti o servizi controllati o illegali.
    * Finalizzati a umiliare, intimidire, incitare violenza o incoraggiare azioni pregiudizievoli contro persone o gruppi sulla base di età, genere, razza, etnia, nazionalità, religione, orientamento sessuale, disabilità, posizione geografica o altra categoria protetta o che costituiscano un incitamento all’odio.
    * Che inducano erroneamente un utente a decidere di acquistare un prodotto.

Questo elenco ha fini puramente illustrativi, non è definitivo e può essere aggiornato.

Mozilla si riserva il diritto di rimuovere qualsiasi contenuto o sospendere qualsiasi utente che violi le presenti condizioni o i termini di servizio del prodotto applicabile.
