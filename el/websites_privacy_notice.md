# Δήλωση προστασίας απορρήτου ιστοσελίδων, επικοινωνιών και cookies

Δευτέρα, 28 Φεβρουαρίου 2022
{: datetime="2022-02-28" }

Μας ενδιαφέρει η προστασία του απορρήτου σας. Όταν η Mozilla (δηλαδή εμείς) συλλέγει πληροφορίες για εσάς, η [Πολιτική απορρήτου της Mozilla](https://www.mozilla.org/privacy/) περιγράφει με ποιον τρόπο χειριζόμαστε αυτές τις πληροφορίες.

Αυτή η δήλωση προστασίας απορρήτου ισχύει για τις ιστοσελίδες και τις εφαρμογές για κινητά που διαχειρίζεται η Mozilla, στις οποίες περιλαμβάνονται, μεταξύ άλλων, οι τομείς mozillians.org, mozilla.org και firefox.com. Σε αυτούς περιλαμβάνονται, για παράδειγμα, τα foundation.mozilla.org, bugzilla.mozilla.org, reps.mozilla.org, careers.mozilla.org, developers.mozilla.org, support.mozilla.org, addons.mozilla.org και wiki.mozilla.org.

## Τι πρέπει να γνωρίζετε

Ενδέχεται να λάβουμε προσωπικά δεδομένα από εσάς βάσει των αλληλεπιδράσεών σας μαζί μας σε πλατφόρμες μέσων κοινωνικής δικτύωσης, αν υποβάλετε μια αίτηση για θέση εργασίας, πρακτικής άσκησης, χορηγίας ή συνεργάτη, αν δηλώσετε εθελοντές ως μέλος της κοινότητας Mozilla, αν μας υποβάλετε τη γνώμη σας ή κάποιο αίτημα, αν εγγραφείτε για έναν λογαριασμό ή για μια συνδρομή ή αν ασχοληθείτε σε μια καμπάνια προϊόντος ή πολιτικής. 
{: #personal-info }

* **Μέσα κοινωνικής δικτύωσης** Αν ασχολείστε με τους λογαριασμούς μας σε μέσα κοινωνικής δικτύωσης, όπως τα Twitter και Facebook, ενδέχεται να λάβουμε προσωπικά σας δεδομένα. Αν χρησιμοποιείτε αυτά τα δίκτυα, ισχύουν οι δικές τους πολιτικές απορρήτου και σας παροτρύνουμε να τις διαβάσετε.

* **Αιτούμενοι για θέση εργασίας, πρακτικής άσκησης, χορηγίας ή συνεργάτη**: Όσοι υποβάλλουν αίτηση για θέσεις εργασίας, πρακτικής άσκησης, χορηγίας ή συνεργάτη στη Mozilla είναι υποχρεωμένοι να μας γνωστοποιήσουν ένα όνομα, μια διεύθυνση, έναν αριθμό τηλεφώνου, μια διεύθυνση email και ένα βιογραφικό σημείωμα και, κάποιες φορές, επιπρόσθετες πληροφορίες. Χρησιμοποιούμε αυτές τις πληροφορίες για την επεξεργασία και αξιολόγηση των αιτήσεων και για να επικοινωνούμε με τους αιτούντες σχετικά με τις διαθέσιμες θέσεις. Χρησιμοποιούμε την [Greenhouse](https://www.greenhouse.io/privacy-policy) για να διαχειριζόμαστε τις αιτήσεις για θέσεις εργασίας και τις αιτήσεις πρακτικής άσκησης και την [Fluxx.io](https://www.fluxx.io/privacy-policy) για να διαχειριζόμαστε τις αιτήσεις συνεργάτη και χορηγίας MOSS.

* **Συνεισφέροντες**: Η εθελοντική συμμετοχή στη Mozilla από συνεισφέροντες της κοινότητας μπορεί να απαιτεί η Mozilla και άλλοι να επικοινωνούν μαζί σας στη διεύθυνση email που καταχωρείτε και είναι συνδεδεμένη με τη συνεισφορά σας και να αναγνωρίζουν τις προσπάθειές σας. Αν συνεισφέρετε στο Bugzilla, το Mozilla Reps ή τη βάση κώδικά μας, η διεύθυνση email και πιθανότατα και το όνομά σας θα είναι δημόσια διαθέσιμα σε όλους τους χρήστες του internet. Αν δημιουργήσετε λογαριασμό στο Mozilla Connect (πλατφόρμα την οποία παρέχει η [Khoros](https://khoros.com/privacy), που διαθέτει τη δική της δήλωση προστασίας απορρήτου), το όνομα, το avatar, οι αναρτήσεις και οι απαντήσεις σας και άλλες πληροφορίες που θα μοιραστείτε θα είναι προσβάσιμες από την Mozilla και άλλα μέλη της κοινότητας. Αν δημιουργήσετε προφίλ στο people.mozilla.org, θα έχουν πρόσβαση σε αυτό οι εργαζόμενοι της Mozilla και οι συνεισφέροντες στη Mozilla. Μπορείτε να επεξεργαστείτε τα δεδομένα του προφίλ σας στις [Ρυθμίσεις προφίλ](https://people.mozilla.org/e?section=personal-info). Μερικές φορές χρησιμοποιούμε πληροφορίες συνεισφερόντων από πηγές (όπως το Bugzilla) σε παραστατικούς πίνακες για να μοιραστούμε συγκεντρωτικά δεδομένα με την κοινότητα του Mozilla. Ένα παράδειγμα είναι το [https://wiki.mozilla.org/Contribute/Dashboards](https://wiki.mozilla.org/Contribute/Dashboards). Στο βαθμό που είναι δυνατό, προσπαθούμε να ελαχιστοποιούμε τις δημόσια εμφανιζόμενες πληροφορίες επικοινωνίας.

* **Γνώμη χρηστών**: Μπορείτε να μας υποβάλετε τη γνώμη σας για τα προϊόντα και τις υπηρεσίες μας, σε ιστοσελίδες όπως η [input.mozilla.org](https://input.mozilla.org/), μέσω μιας εμπειρίας εντός του προϊόντος ή μέσω καναλιών όπως το email, το Bugzilla, το Matrix, ένας λογαριασμός σε μέσο κοινωνικής δικτύωσης, η σελίδα μας Συμμετέχετε ή μέσω μιας ομάδας όπως οι Student Ambassadors. Ελαχιστοποιήστε τις προσωπικές σας πληροφορίες που επιλέγετε να μοιραστείτε σε αυτά τα φόρουμ γιατί τα σχόλιά σας μπορεί να είναι προσβάσιμα από το ευρύ κοινό.

* **Λογαριασμοί και συνδρομές**: Ορισμένες ιστοσελίδες, για παράδειγμα οι ιστοσελίδες AMO και MDN, απαιτούν να δημιουργηθεί λογαριασμός για να υποβληθεί περιεχόμενο δημιουργού ή για να υποβληθούν κριτικές ή σχόλια χρηστών. Για διαχείριση λογαριασμού χρησιμοποιούμε τους [Λογαριασμούς Firefox](https://www.mozilla.org/privacy/firefox/), το [Github](https://help.github.com/en/github/site-policy/github-privacy-statement#our-use-of-cookies-and-tracking) ή προσαρμοσμένα συστήματα. ανατρέξτε [εδώ](https://support.mozilla.org/kb/managing-account-data) για να διαχειριστείτε δεδομένα λογαριασμού. Μπορεί να λαμβάνετε κατά περιόδους μηνύματα email σε σύνδεση με τον λογαριασμό σας ή μέσω συνδρομών. Οι προμηθευτές μας διαχείρισης email είναι οι [SalesForce Marketing Cloud](https://www.marketingcloud.com/privacy-policy/website-privacy-statement/), [Send in Blue](https://www.sendinblue.com/legal/privacypolicy/), [Mailchimp](https://mailchimp.com/legal/privacy/) ή [Acoustic](https://acoustic.com/privacy-notice/) και μπορείτε να καταργήσετε τη συνδρομή σας χρησιμοποιώντας τον σύνδεσμο στο κάτω μέρος του email. 

* **Καμπάνιες προϊόντων και πολιτικής**: Κάποιες από τις ιστοσελίδες μας φιλοξενούν καμπάνιες προϊόντων ή πολιτικής. Για παράδειγμα, μπορεί να ζητήσετε έναν σύνδεσμο μέσω email ή SMS για να εγκαταστήσετε τον Firefox στην κινητή σας συσκευή ή να υποβάλετε τη γνώμη σας στους νομοθέτες που σας εκπροσωπούν, για θέματα internet. Μπορεί να χρησιμοποιούμε τρίτους για τη διαχείριση σε αυτές τις καμπάνιες και για τη διαχείριση όσων δεδομένων επιλέξετε να υποβάλετε. 
{: #campaigns }

---------------------------------------

Μπορεί να χρησιμοποιούμε cookies, διαφανή αρχεία GIF, αναλυτική web από τρίτους, πληροφορίες συσκευής και διευθύνσεις IP για την προσφορά λειτουργιών και για να κατανοούμε καλύτερα την αλληλεπίδραση των χρηστών με τα προϊόντα, τις υπηρεσίες και τις επικοινωνίες μας. 
{: #data-tools }

* **Λειτουργίες**: Μπορεί να χρησιμοποιούμε πληροφορίες όπως cookies, πληροφορίες συσκευής και διευθύνσεις IP για να βελτιώνουμε τις λειτουργίες ορισμένων προϊόντων, υπηρεσιών και επικοινωνιών. Για παράδειγμα:
    * Χρησιμοποιούμε cookies για να θυμούμαστε πληροφορίες για τις ρυθμίσεις σας στο Firefox (όπως οι προτιμήσεις γλώσσας και τα πρόσθετα του Firefox) και για να μπορούμε να σας προτείνουμε σχετικές δυνατότητες και πρόσθετα βάσει των ρυθμίσεών σας στο Firefox. Επίσης βοηθούν με την είσοδο και τον έλεγχο ταυτότητας των χρηστών, ώστε να μπορείτε να παρακάμπτετε την εκ νέου καταχώρηση κωδικών πρόσβασης σε ορισμένες ιστοσελίδες της Mozilla.
    * Χρησιμοποιούμε διευθύνσεις IP για την προσαρμογή των επικοινωνιών, ανάλογα με τη γλώσσα και τη χώρα.
    * Χρησιμοποιούμε ορισμένες πληροφορίες συσκευής όπως η χώρα, η γλώσσα, ο πάροχος και ο OEM, για την προσαρμογή της εμπειρίας σας.

* **Μετρήσεις**: Μπορεί επίσης να χρησιμοποιούμε cookies, πληροφορίες συσκευής και διευθύνσεις IP, μαζί με τα διαφανή αρχεία GIF, τα cookies και τις υπηρεσίες τρίτων που μας βοηθούν να κατανοήσουμε συγκεντρωτικά πώς ασχολούνται οι χρήστες με τα προϊόντα, τις υπηρεσίες, τις επικοινωνίες, τις ιστοσελίδες, τις online καμπάνιες, τα αποκόμματα κώδικα, τις συσκευές και άλλες πλατφόρμες μας. Χρησιμοποιούμε:
    * Το Google Analytics, το οποίο τοποθετεί ένα cookie στη συσκευή σας για να λαμβάνει μετρήσεις για τον τρόπο με τον οποίο οι χρήστες συμμετέχουν στις ιστοσελίδες μας. Αυτό μας βοηθά να βελτιώσουμε το περιεχόμενο των ιστοσελίδων.
    * Το Convert.com και το ShareProgress, τα οποία τοποθετούν ένα cookie στη συσκευή σας, για να μας βοηθήσουν στις δοκιμές παραλλαγών περιεχομένου web. Αυτό μας βοηθά να προσφέρουμε καλύτερες εμπειρίες web στους χρήστες.
    * Το DoubleClick και το Flashtalking, καθένα από τα οποία χρησιμοποιεί ένα διαφανές αρχείο GIF στη σελίδα μας λήψης του Firefox. Αυτό μας βοηθά να μετράμε την αποδοτικότητα που έχουν οι διαφημιστικές μας καμπάνιες.
    * Το Yahoo Dot Pixel, το οποίο χρησιμοποιεί JavaScript στη σελίδα μας λήψης του Firefox. Αυτό μας βοηθά να μετράμε την αποδοτικότητα που έχουν οι διαφημιστικές μας καμπάνιες.
    * Δεδομένα παραπομπών HTTP, τα οποία μπορεί να περιλαμβάνονται στο πρόγραμμα εγκατάστασης του Firefox, για να κατανοήσουμε τον τομέα ιστότοπου ή τη διαφημιστική καμπάνια που σας παρέπεμψε στη σελίδα μας λήψης. Αυτές οι πληροφορίες μας βοηθούν να κατανοούμε την αποδοτικότητα που έχουν οι διαφημιστικές μας καμπάνιες και να τις βελτιώνουμε.
    * Άλλα εργαλεία μετρήσεων κατά καιρούς, σε δοκιμαστική βάση. Για παράδειγμα, μπορεί να το κάνουμε αυτό για καλύτερη αξιολόγηση ενός νέου εργαλείου μετρήσεων ή για δοκιμή της υπάρχουσας συλλογής μετρήσεων.
  
* **Πρόληψη απάτης**: Η Mozilla έχει υλοποιήσει τεχνολογία τρίτων, το Invisible reCAPTCHA της Google, που λειτουργεί στο παρασκήνιο σε ορισμένες από τις ιστοσελίδες μας για να αναγνωρίζει τις δραστηριότητες απάτης. Η χρήση του Invisible reCAPTCHA διέπεται από την [Πολιτική απορρήτου](https://www.google.com/intl/policies/privacy/) και τους [Όρους χρήσης της Google](https://policies.google.com/terms).

---------------------------------------

Μπορείτε να ελέγξετε τις προτιμήσεις για μεμονωμένα cookies, να επισημάνετε τις προτιμήσεις σας σχετικά με τα cookies σε άλλους και να δηλώνετε την επιθυμία σας μη συμμετοχής στην αναλυτική web και στα εργαλεία βελτιστοποίησης. 
{: #user-choices }

* **Ιστορικό cookies**: Μπορείτε να αποδεχτείτε ή να απορρίψετε μεμονωμένα cookies στις προτιμήσεις του Firefox από την ενότητα ιστορικού στα Εργαλεία/Επιλογές/Απόρρητο. Σημειώστε ότι ορισμένες δυνατότητες των προϊόντων και των υπηρεσιών μας ίσως να μην λειτουργούν σωστά χωρίς τη βοήθεια των cookies. 
{: #cookies }

* **Do Not Track**: Η Mozilla δεν καταγράφει τη συμπεριφορά των χρηστών σε ιστοσελίδες τρίτων για να παρέχει στοχευμένες διαφημίσεις. Αν έχετε ρυθμίσει τον περιηγητή σας να κάνει αποστολή ενός σήματος “Do Not Track” όταν κάνει πρόσβαση στις ιστοσελίδες μας, η Mozilla δεν θα χρησιμοποιήσει κανένα από τα εργαλεία που περιγράφονται στην ενότητα [Μετρήσεις](https://www.mozilla.org/privacy/websites/#data-tools).

* **Email**: Οι επικοινωνίες μας μάρκετινγκ είναι προαιρετικό να λαμβάνονται και μπορείτε να καταργήσετε τη συνδρομή σας από το υποσέλιδο του email ή ενημερώνοντας τις [προτιμήσεις σας email από τη Mozilla](https://www.mozilla.org/newsletter/recovery/).

* **Αναλυτική και βελτιστοποίηση**: Ακολουθήστε τις παρακάτω οδηγίες για να αποτρέψετε τη συλλογή δεδομένων κατά τις επισκέψεις σας σε ιστοσελίδες της Mozilla:
    * Google: Εγκαταστήστε το [Google Analytics Opt-out Browser Add-on](https://tools.google.com/dlpage/gaoptout), το οποίο αποτρέπει τη μετάδοση δεδομένων στο Google Analytics. Ορισμένες σελίδες στο Mozilla.org χρησιμοποιούν διάφανα GIF, τα οποία επικοινωνούν με το DoubleClick, για να κατανοήσουμε πόσο αποτελεσματικές είναι οι διαφημιστικές καμπάνιες μας. Μπορείτε να ελέγξετε τις εξατομικευμένες διαφημίσεις από το DoubleClick στις ρυθμίσεις διαφημίσεων της Google (θα σας ζητηθεί να εισέλθετε στον λογαριασμό σας Google).
    * Convert.com: [Δηλώστε τη μη επιθυμία καταγραφής σας στο www.mozilla.org](https://www.mozilla.org/exp/opt-out/).
    * Yahoo: Επισκεφθείτε το [Ad Interest Manager](https://aim.yahoo.com/aim/us/en/optout/) για να δηλώσετε τη μη επιθυμία καταγραφής σας.
    * ShareProgress και Fathom.com: Μπορείτε να [ενεργοποιήσετε τη λειτουργία Do Not Track στον περιηγητή σας](https://support.mozilla.org/kb/how-do-i-turn-do-not-track-feature).

* **Μέσα κοινωνικής δικτύωσης** Τα κουμπιά διαμοιρασμού στα κοινωνικά δίκτυα στις ιστοσελίδες της Mozilla είναι σχεδιασμένα ώστε να μην κάνουν διαμοιρασμό δεδομένων με τον πάροχο κάθε κοινωνικού δικτύου παρά μόνο αφού κάνετε κλικ στο συγκεκριμένο κουμπί.

---------------------------------------

Ορισμένες ιστοσελίδες της Mozilla σας επιτρέπουν να κάνετε αγορές (όπως εφαρμογών ή αξεσουάρ), να συνεισφέρετε χρηματικά ποσά σε συγκεκριμένα έργα της Mozilla ή να πραγματοποιείτε δωρεές για την υποστήριξη δημόσιων ή φιλανθρωπικών προγραμμάτων της Mozilla. Ο χειρισμός αυτών των συναλλαγών πραγματοποιείται συχνά από τρίτους προμηθευτές της Mozilla. 
{: #donations }

* **Επεξεργασία πληρωμών**: Με την εξαίρεση όσων πληρωμών πραγματοποιούνται μέσω επιταγών, εντολών πληρωμής και απευθείας χρέωσης και τραπεζικών εμβασμάτων, η Mozilla δεν λαμβάνει οικονομικά δεδομένα, τα οποία μεταδίδονται από εσάς στους κατονομαζόμενους τρίτους προμηθευτές μας για επεξεργασία (όπως π.χ. οι Braintree, PayPal, Bitpay, Stripe).

* **Προσωπικά δεδομένα**: Μπορεί επίσης να λάβουμε το όνομα, την ταχυδρομική διεύθυνση ή/και τη διεύθυνση email σας. Αυτά τα δεδομένα χρησιμοποιούνται για εντοπισμό απάτης και τήρηση εγγραφών. Χρησιμοποιούμε την [Acoustic](https://acoustic.com/privacy-notice/) για την αποστολή μέσω email αποδείξεων και εγγραφών καταστήματος, οι οποίες διατηρούνται για τέσσερα έτη από την ημερομηνία της τελευταίας πληρωμής. 

* **Δεδομένα τρίτων**: Χρησιμοποιούμε την [WealthEngine](https://www.wealthengine.com/wealthengine-inc-privacy-policy/) για βελτιώσουμε τις προσπάθειές μας συγκέντρωσης χρημάτων για να διατηρηθεί το internet υγιές, ανοικτό και προσβάσιμο σε όλους. Οι δωρητές μπορούν να δηλώσουν [τη μη επιθυμία τους](https://app.onetrust.com/app/#/webform/4ba08202-2ede-4934-a89e-f0b0870f95f0) να γίνεται χρήση από την Mozilla.
