# Νομικοί όροι Common Voice

Ημερομηνία ενεργοποίησης, 30 Νοεμβρίου 2018 {: datetime="2018-11-30" }

Μέσω του Common Voice, μπορείτε να δωρίσετε τη φωνή σας, γραπτές προτάσεις και τους άλλους πόρους που χρειαζόμαστε για να κατασκευάσουμε μια βάση φωνητικών δεδομένων ανοικτού πηγαίου κώδικα, την οποία θα μπορεί να χρησιμοποιεί οποιοσδήποτε για να δημιουργεί καινοτόμες εφαρμογές αναγνώρισης φωνής για συσκευές και για το διαδίκτυο.

Επιτρέπεται να συμμετάσχετε στο Common Voice μόνο εφόσον συμφωνείτε με τους παρόντες Όρους.

## 1. Δικαίωμα συμμετοχής
Το Common Voice είναι ανοικτό σε οποιονδήποτε έχει ηλικία άνω των 19 ετών. Αν είστε 19 ετών ή νεότεροι, πρέπει να λάβετε τη συγκατάθεση του γονέα ή κηδεμόνα σας, που θα πρέπει να εποπτεύει τη συμμετοχή σας στο Common Voice.

Το Common Voice είναι μέρος της Κοινότητας Mozilla. Για τον λόγο αυτό, αν επιλέξετε να συμμετάσχετε, συμφωνείτε να τηρείτε τις [Οδηγίες Συμμετοχής στην Κοινότητα Mozilla](https://www.mozilla.org/en-US/about/governance/policies/participation/).

## 2. Οι συνεισφορές σας 
Καθιστούμε τη βάση δεδομένων Common Voice της Mozilla διαθέσιμη σύμφωνα με την [αφοσίωση στον δημόσιο τομέα Creative Commons CC0](https://creativecommons.org/publicdomain/zero/1.0/). Αυτό σημαίνει ότι είναι δημόσια και ότι έχουμε αποποιηθεί όλων των δικαιωμάτων πνευματικής ιδιοκτησίας στην έκταση που αυτό είναι δυνατό βάσει του νόμου. Αν συμμετάσχετε στο Common Voice, απαιτούμε να κάνετε το ίδιο. Πρέπει να συμφωνήσετε ότι η Mozilla επιτρέπεται να προσφέρει όλες τις συνεισφορές σας (συμπεριλαμβανομένων κειμένου, ηχογραφήσεων, επαληθεύσεων και σχολίων) στο ευρύ κοινό, σύμφωνα με την αφοσίωση στον δημόσιο τομέα [CC0](https://creativecommons.org/publicdomain/zero/1.0/).

Για να συμμετάσχετε στο Common Voice, η Mozilla απαιτεί επίσης να παρέχετε δύο διαβεβαιώσεις:

Καταρχάς, ότι οι Συνεισφορές σας αποτελούν αποκλειστικά δική σας δημιουργία.

Επίσης, ότι οι Συνεισφορές σας δεν παραβιάζουν τα δικαιώματα οποιουδήποτε τρίτου. 

Αν δεν μπορείτε να παράσχετε αυτές τις διαβεβαιώσεις, δεν σας επιτρέπεται να συμμετάσχετε στο Common Voice. 

## 3. Ο λογαριασμός σας
Δεν χρειάζεται να δημιουργήσετε λογαριασμό για να συμμετάσχετε στο Common Voice. 

Αν δημιουργήσετε λογαριασμό, η Mozilla θα σας ζητήσει τη διεύθυνση email σας και ένα όνομα χρήστη της επιλογής σας. Προαιρετικά, μπορείτε επίσης να παρέχετε ένα avatar και συγκεκριμένα δημογραφικά δεδομένα που θα μας βοηθήσουν να κατανοήσουμε πώς να διδάξουμε σε μηχανήματα να καταλαβαίνουν ανθρώπους με διαφορετική προφορά, ηλικία, φύλο και υπόβαθρο.

Όταν παρέχετε πληροφορίες για τον λογαριασμό σας, δίνετε στην Mozilla όλες τις αναγκαίες άδειες για: 
να παρακολουθεί τις πληροφορίες για τις Συνεισφορές σας, συμπεριλαμβανομένων ηχογραφήσεων, κειμένων και επικυρώσεων, 
να συσχετίζει αυτά τα δεδομένα με τον λογαριασμό, τη διεύθυνση email, το όνομα χρήστη και τις δημογραφικές πληροφορίες που παρέχετε και
να δημοσιεύει τις Συνεισφορές σας δημοσίως μαζί με τυχόν δημογραφικές πληροφορίες,
να δημοσιεύει μετρήσεις σχετικά με τις Συνεισφορές σας (όπως οι αριθμοί των ηχογραφήσεων και οι γλώσσες σας) μαζί με το όνομα χρήστη σας στον πίνακα αρχηγών.

Η Mozilla δεν θα αναρτήσει ούτε θα δημοσιεύσει δημοσίως τη διεύθυνση email σας.

Μπορείτε να επιλέξετε να μην εμφανίζεστε στους πίνακες αρχηγών. Αν το κάνετε, η Mozilla δεν θα δημοσιεύει δεδομένα για τις ηχογραφήσεις σας σε σχέση με το όνομα χρήστη σας. Ωστόσο, η Mozilla θα συνεχίσει να κάνει τα κείμενα και τις ηχογραφήσεις σας δημόσια διαθέσιμα στο πλαίσιο του Common Voice και θα συμπεριλαμβάνει πληροφορίες σχετικά με τις ηχογραφήσεις σας στις συνολικές μετρήσεις που είναι διαθέσιμες δημοσίως.

## 4. Επικοινωνίες
Αν εγγραφείτε για να λαμβάνετε τα ενημερωτικά μας δελτία ή για να αποκτήσετε έναν λογαριασμό σε σύνδεση με το Common Voice, μπορεί να λάβετε μηνύματα email από εμάς σε σύνδεση με τον λογαριασμό σας. 

## 5. Αποποιήσεις ευθύνης

Συμμετέχοντας στο Common Voice, συμφωνείτε ότι η Mozilla δεν θα φέρει ευθύνη κανενός είδους για οποιαδήποτε αδυναμία χρήσης του Common Voice ή για οποιαδήποτε αξίωση πηγάζει από τους παρόντες όρους. Η Mozilla αποποιείται συγκεκριμένα των εξής ευθυνών:
Για έμμεσες, ειδικές, περιστασιακές, θετικές ή αποθετικές ζημίες
Άμεσες ή έμμεσες ζημίες λόγω απώλειας φήμης, διακοπής εργασιών, απώλειας κερδών, απώλειας δεδομένων ή δυσλειτουργίας υπολογιστή

Οποιαδήποτε ευθύνη βάσει του παρόντος συμφωνητικού περιορίζεται στο ύψος των $500.

Συμφωνείτε να αποζημιώνετε την Mozilla και να μην εγείρετε εναντίον της απαιτήσεις για οποιαδήποτε ευθύνη ή αξίωση πηγάζει από τη συμμετοχή σας στο Common Voice.

Η Mozilla παρέχει αυτή την υπηρεσία «ως έχει». Η Mozilla αποποιείται συγκεκριμένα οποιωνδήποτε νομικών εγγυήσεων ή εγγυήσεων όπως «εμπορευσιμότητας», «καταλληλότητας για συγκεκριμένο σκοπό», «μη παράβασης», καθώς και εγγυήσεων που πηγάζουν από διαπραγματεύσεις, χρήση ή συναλλακτικά ήθη. 

## 6. Ειδοποιήσεις παραβάσεων
Αν πιστεύετε πως κάτι στο Common Voice παραβιάζει τα δικαιώματά σας πνευματικής ιδιοκτησίας ή εμπορικών σημάτων, δείτε την [πολιτική μας για την αναφορά παραβιάσεων](https://www.mozilla.org/about/legal/report-infringement/).

## 7. Ενημερώσεις
Κατά καιρούς, η Mozilla μπορεί να αποφασίζει να ενημερώνει τους παρόντες Όρους. Θα αναρτούμε τους ενημερωμένους Όρους online. 

Αν συνεχίσετε να χρησιμοποιείτε το Common Voice αφού αναρτήσουμε ενημερωμένους όρους, συμφωνείτε να αποδεχτείτε ότι η συνέχεια αυτή αποτελεί αποδοχή εκ μέρους σας αυτών των αλλαγών. Θα δημοσιεύσουμε μια ημερομηνία θέσης σε ισχύ στο επάνω μέρος αυτής της σελίδας για να διευκρινίσουμε πότε κάναμε την πλέον πρόσφατη ενημέρωση. 

## 8. Καταγγελία
Η Mozilla μπορεί να αναστείλει ή να τερματίσει την πρόσβαση οποιουδήποτε στο Common Voice ανά πάσα στιγμή και για οποιαδήποτε αιτία. Αν αποφασίσουμε να αναστείλουμε ή να τερματίσουμε την πρόσβασή σας, θα προσπαθήσουμε να σας ενημερώσουμε στη διεύθυνση email που σχετίζεται με τον λογαριασμό σας ή την επόμενη φορά που θα προσπαθήσετε να αποκτήσετε πρόσβαση στο Common Voice. 

Οι ηχογραφήσεις που υποβάλλετε στην Mozilla θα παραμείνουν δημόσια διαθέσιμες στο πλαίσιο του Common Voice, ακόμα κι αν τερματίσουμε ή αναστείλουμε την πρόσβασή σας.

## 9. Εφαρμοστέο δίκαιο
Οι παρόντες Όροι διέπονται από το δίκαιο της Καλιφόρνια. Οι παρόντες όροι αποτελούν τη συνολική συμφωνία ανάμεσα σε εσάς και την Mozilla σχετικά με το Common Voice.
