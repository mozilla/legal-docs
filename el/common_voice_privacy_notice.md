# Σημείωση απορρήτου Common Voice 

Ημερομηνία ενεργοποίησης, 15 Αυγούστου 2019 {: datetime="2019-08-15" }

## Απόρρητο

Όταν η Mozilla (δηλαδή εμείς) λαμβάνει πληροφορίες για εσάς, η [Πολιτική απορρήτου της Mozilla](https://www.mozilla.org/privacy) περιγράφει με ποιον τρόπο χειριζόμαστε αυτές τις πληροφορίες.

* **Δημογραφικά δεδομένα.** Μπορείτε να μας στείλετε πληροφοριακά πληροφορίες όπως η προφορά, η ηλικία και το φύλο σας. Αυτό βοηθά εμάς και άλλους ερευνητές να βελτιώνουμε και να δημιουργούμε τεχνολογία και εργαλεία μετατροπής ομιλίας σε κείμενο.

* **Δεδομένα λογαριασμού.** Δεν χρειάζεται να δημιουργήσετε λογαριασμό για να κάνετε χρήση του Common Voice. Αν αποφασίσετε να δημιουργήσετε λογαριασμό, λαμβάνουμε το όνομα χρήστη και το avatar σας, αν υποβάλετε ένα. Η διεύθυνση email σας συσχετίζεται με τα δημογραφικά δεδομένα και τα δεδομένα αλληλεπίδρασής σας αλλά δεν κοινοποιείται στο ευρύ κοινό. Προβάλλουμε πίνακες αρχηγών με τον αριθμό ηχογραφήσεων που κάνουν οι χρήστες. Έχετε τη δυνατότητα επιλογής αν επιθυμείτε ή όχι να εμφανίζεστε στους πίνακες αρχηγών. Μπορείτε να διαγράψετε τον λογαριασμό σας ανά πάσα στιγμή και το όνομα χρήστη και η διεύθυνση email σας θα καταργηθούν.

* **Ενημερωτικό δελτίο.** Μπορείτε να εγγραφείτε για να λαμβάνετε το ενημερωτικό μας δελτίο, οπότε και θα λάβουμε τη διεύθυνση email σας. Μπορείτε να καταργήσετε τη συνδρομή σας ανά πάσα στιγμή και η διεύθυνση email σας θα καταργηθεί από τη λίστα διανομής μας ενημερωτικών δελτίων.

* **Ηχογραφήσεις φωνής.** Οι ηχογραφήσεις φωνής, μαζί με τυχόν δημογραφικά δεδομένα που έχουν παρασχεθεί προαιρετικά, ίσως να είναι διαθέσιμες στη βάση δεδομένων του Common Voice για κατανάλωση από το ευρύ κοινό και χρήση βάσει άδειας Creative Commons Zero ([CC0](https://creativecommons.org/publicdomain/zero/1.0/)).

* **Κείμενο.** Αν υποβάλετε γραπτές προτάσεις, μπορεί να τις κάνουμε κι αυτές διαθέσιμες στη βάση δεδομένων του Common Voice για κατανάλωση από το ευρύ κοινό βάσει άδειας [CC0](https://creativecommons.org/publicdomain/zero/1.0/), όπως και όλα τα δείγματά μας. Δεν θα συσχετίζουμε αυτές τις προτάσεις με τα δημογραφικά δεδομένα που θα υποβάλετε.

* **Δεδομένα αλληλεπίδρασης.** Χρησιμοποιούμε το Google Analytics για να κατανοούμε καλύτερα τον τρόπο με τον οποίο αλληλεπιδράτε με την εφαρμογή ή τον ιστότοπο Common Voice. Για παράδειγμα, μπορεί να χρησιμοποιούμε cookies για την παρακολούθηση ανωνυμοποιημένων πληροφοριών, όπως ο αριθμός των δειγμάτων φωνής που ηχογραφείτε ή ακούτε, οι αλληλεπιδράσεις με κουμπιά και μενού και η διάρκεια συνεδριών.

* **Τεχνικά δεδομένα.** Χρησιμοποιούμε το Google Analytics για να κατανοούμε καλύτερα τον τρόπο με τον οποίο αλληλεπιδράτε με την εφαρμογή ή τον ιστότοπο Common Voice. Για παράδειγμα, μπορεί να χρησιμοποιούμε cookies για την παρακολούθηση ανωνυμοποιημένων πληροφοριών, όπως ο αριθμός των δειγμάτων φωνής που ηχογραφείτε ή ακούτε, οι αλληλεπιδράσεις με κουμπιά και μενού και η διάρκεια συνεδριών. Επίσης, συλλέγουμε το URL και τον τίτλο των σελίδων Common Voice που επισκέπτεστε. Για να βελτιώνουμε συνεχώς την εμπειρία του Common Voice, συλλέγουμε πληροφορίες σχετικά με τον τύπο και την έκδοση περιηγητή, το μέγεθος viewport και την ανάλυση της οθόνης. Έτσι μπορούμε να κατανοούμε πώς αλληλεπιδρούν οι χρήστες με το Common Voice, ώστε να μπορούμε να το βελτιώνουμε. Επίσης, συλλέγουμε την τοποθεσία σας και τη ρύθμιση γλώσσας στον περιηγητή σας για να εξασφαλίζουμε ότι τα πάντα προβάλλονται με τον σωστό τρόπο για σας. Αν προτιμάτε να εξαιρεθείτε από τη συλλογή δεδομένων Google Analytics, μπορείτε να εγκαταστήσετε το [Google Analytics Opt-out Browser Add-on](https://tools.google.com/dlpage/gaoptout), το οποίο σταματά τη μετάδοση δεδομένων στο Google Analytics. 

[Μάθετε περισσότερα](https://github.com/common-voice/common-voice/blob/main/docs/data_dictionary.md)

