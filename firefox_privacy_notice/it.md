## <span class="privacy-header-firefox">Firefox - </span> <span class="privacy-header-policy">Avviso sulla privacy</span>

*In vigore dall'8 settembre 2020*
{: datetime="2020-09-8" }

## In Mozilla crediamo nel fatto che la privacy sia fondamentale per un uso sano di Internet.

Ecco perché abbiamo realizzato Firefox e tutti i nostri prodotti: per garantirvi maggior controllo sulle informazioni condivise online e su quelle che condividete con noi. Ci impegniamo a raccogliere solo quello che è necessario per migliorare Firefox per tutti.

In questo Avviso sulla privacy illustreremo quali sono i dati che Firefox condivide e spiegheremo come usare le impostazioni per condividere ancora meno dati. Ci atteniamo, inoltre, alle pratiche descritte nell’informativa sulla [privacy di Mozilla](https://www.mozilla.org/privacy/) per quanto riguarda il modo in cui riceviamo, trattiamo e condividiamo le informazioni che raccogliamo da Firefox.

## Per impostazione predefinita, Firefox condivide dati al fine di:

### Migliorare le prestazioni e la stabilità per gli utenti, ovunque si trovino. {: #health-report }

* __Dati relativi all’interazione__: Firefox ci invia dati sulle vostre interazioni con il browser (ad esempio: numero di schede e schermate aperte, numero di pagine web visitate, numero e tipo di componenti aggiuntivi installati, lunghezza della sessione) e sulle funzioni offerte da Mozilla o dai nostri partner (ad esempio: interazione con le funzioni di ricerca di Firefox e riferimenti di partner di ricerca).

* __Dati tecnici__: Firefox ci invia dati sulla versione di Firefox e sulla lingua usata; sul sistema operativo del dispositivo e sulla configurazione hardware, sulla memoria, su informazioni di base su arresti anomali ed errori; sul risultato di processi automatici quali aggiornamenti, servizio di safebrowing e attivazione. Quando Firefox ci invia i dati, il vostro indirizzo IP viene temporaneamente raccolto quale parte dei log del nostro server.

Leggi la documentazione relativa alla telemetria per dispositivi [desktop](https://firefox-source-docs.mozilla.org/toolkit/components/telemetry/telemetry/index.html), [Android](https://firefox-source-docs.mozilla.org/mobile/android/index.html) o [iOS](https://github.com/mozilla-mobile/firefox-ios/wiki/Telemetry), oppure scopri come rifiutare questa raccolta di dati su dispositivi [desktop](https://support.mozilla.org/en-US/kb/share-data-mozilla-help-improve-firefox?redirectlocale=en-US&redirectslug=send-performance-data-improve-firefox) e [mobili](https://support.mozilla.org/en-US/kb/send-usage-data-firefox-mobile-browsers).
{: #telemetry }

### Impostare un fornitore di servizi di ricerca predefinito {: #defaultsearch }

* __Dati sulla posizione__: quando usate Firefox per la prima volta, il motore di ricerca userà il vostro indirizzo IP per impostare il fornitore di servizi di ricerca predefinito in base al vostro Paese. [Ulteriori informazioni](https://support.mozilla.org/kb/change-your-default-search-settings-firefox).

### Suggerimenti di contenuti rilevanti

Firefox visualizza contenuti, come "frammenti di codice" (messaggi da Mozilla), componenti aggiuntivi consigliati, siti principali (siti web proposti da Mozilla ai nuovi utenti di Firefox) e contenuti consigliati di Pocket (parte della famiglia Mozilla).

* __Dati sulla posizione__: Firefox usa l'indirizzo IP dell'utente per suggerire contenuti rilevanti in base al Paese.

* __Dati tecnici e di interazione__: Firefox ci invia dati quali posizione, dimensioni e collocazione dei contenuti che suggeriamo, nonché dati di base sulle vostre interazioni con i contenuti suggeriti di Firefox. Questo include il numero di volte che un contenuto suggerito viene visualizzato o le volte che si fa clic sul contenuto.

* __Dati delle pagine web per Snippets__: quando si sceglie di fare clic su un link Snippet, si possono ricevere dati sul link seguito. Queste informazioni non sono associate ad altre informazioni personali. [Ulteriori informazioni](https://abouthome-snippets-service.readthedocs.io/en/latest/data_collection.html).
{: #snippets }

* __Dati di pagine web, lingua e posizione per i contenuti consigliati di Pocket__: suggeriamo contenuti sulla base della cronologia di navigazione, della lingua e della posizione geografica. L'elaborazione della scelta delle storie da visualizzare avviene a livello locale nella copia di Firefox in uso e né Mozilla né Pocket ricevono una copia della cronologia di navigazione. Per favorire la visualizzazione di contenuti consigliati di Pocket pertinenti sulla base della posizione geografica, Firefox condivide i dati sulla lingua e sul Paese con Pocket.

    Mozilla e Pocket ricevono unicamente dati in forma aggregata sui suggerimenti visualizzati e su cui si fa clic. Condividiamo inoltre dati in forma aggregata sui contenuti sponsorizzati visualizzati e su cui si fa clic con la nostra piattaforma di terze parti Adzerk, affinché gli inserzionisti possano vedere quante persone hanno fatto clic sui loro articoli. Questi dati aggregati non ci permettono di identificare gli utenti.

* __Dati sulla posizione e sulle interazioni per i siti principali__: quando l'utente fa clic sulla tile del sito principale Amazon.com nella scheda Novità, condividiamo i dati sul Paese e sull'ora in cui è stato fatto clic con Amazon e AdMarketplace (una piattaforma di riferimento di terze parti) per confermare l'avvenuta navigazione al sito di Amazon. Firefox non condivide con Amazon o AdMarketplace l'indirizzo IP o qualsiasi altra informazione che potrebbe essere usata per identificare l'utente.

* __Funzioni e componenti aggiuntivi consigliati__: i componenti aggiuntivi consigliati possono essere visualizzati nella pagina Gestione estensioni (about:addons) e nella barra degli indirizzi, dove è possibile effettuare ricerche o digitare URL. Nella barra degli indirizzi possiamo anche consigliare funzioni Firefox. I consigli visualizzati nella pagina about:addons si basano su un cookie. Mentre i consigli visualizzati nella barra degli indirizzi si basano sulle interazioni dell'utente con Firefox. Mozilla non riceve la cronologia di navigazione. La scelta dei contenuti da visualizzare avviene a livello locale nella copia in uso di Firefox. Ulteriori informazioni sui [contenuti consigliati nella barra degli indirizzi](https://support.mozilla.org/kb/extension-recommendations) o nella [pagina Gestione estensioni](https://support.mozilla.org/kb/personalized-extension-recommendations).

### Miglioramento della sicurezza per gli utenti ovunque {: #security }

**Dati delle pagine web al servizio DNS ricorsivo**: per alcuni utenti di Firefox negli Stati Uniti, Firefox indirizza le richieste DNS a un servizio ricorsivo che ha accettato di aderire ai [rigidi standard di riservatezza di Mozilla per i servizi DNS ricorsivi](https://wiki.mozilla.org/Security/DOH-resolver-policy). Questo servizio garantisce una protezione aggiuntiva dalle violazioni della privacy alle reti locali, oltre che da alcuni attacchi alla sicurezza DNS. I registri di sistema delle richieste DNS vengono cancellati dal servizio entro 24 ore e sono utilizzati esclusivamente per finalità di risoluzione DNS. Maggiori informazioni sono disponibili [qui](https://support.mozilla.org/kb/firefox-dns-over-https#w_switching-providers) oppure nei siti dei nostri provider di servizi DNS ricorsivi elencati di seguito:

* [__Cloudflare__](https://developers.cloudflare.com/1.1.1.1/privacy/firefox/)
* [__NextDNS__](https://nextdns.io/privacy)
* [__Comcast__](https://www.xfinity.com/privacy/policy/dns)

**Dati tecnici per gli aggiornamenti**: le versioni desktop di Firefox verificano la disponibilità di aggiornamenti del browser connettendosi continuamente ai server Mozilla. La versione di Firefox in uso, la lingua selezionata e il sistema operativo del dispositivo sono utilizzati per applicare gli aggiornamenti corretti. Le versioni di Firefox per dispositivi mobili possono connettersi a un altro servizio, se ne è stato utilizzato uno per scaricare e installare Firefox. [Per saperne di più](https://support.mozilla.org/kb/how-stop-firefox-automatically-making-connections#w_auto-update-checking).
{: #auto-updates }

**Dati tecnici per l'elenco di blocco dei componenti aggiuntivi**: Firefox per desktop e Android si connette periodicamente a Mozilla per proteggere gli utenti da componenti aggiuntivi dannosi. La versione e la lingua di Firefox, il sistema operativo del dispositivo e l'elenco di componenti aggiuntivi installati sono necessari per applicare e aggiornare l'elenco di blocco dei componenti aggiuntivi. [Per saperne di più](https://support.mozilla.org/kb/how-stop-firefox-making-automatic-connections).

**Dati tecnici e delle pagine web per il servizio Google Safe Browsing**: per salvaguardare l'utente da download dannosi, Firefox invia informazioni di base su download sconosciuti al servizio Google Safe Browsing, includendo il nome del file e l'URL da cui è stato scaricato. Per saperne di più [leggere qui](https://support.mozilla.org/kb/how-does-phishing-and-malware-protection-work) o consultare l' [Informativa sulla privacy di Google](https://www.google.com/policies/privacy/). La disattivazione di queste opzioni impedisce a Firefox di inviare segnalazioni sul pericolo di siti web o file scaricati potenzialmente illegali o dannosi.

**Dati tecnici e delle pagine web per le Autorità di certificazione**: quando si visita un sito web sicuro (generalmente identificato da un URL che inizia con "HTTPS"), Firefox convalida il [certificato](https://support.mozilla.org/kb/secure-website-certificate) del sito web. Questa procedura può comportare l'invio, da parte di Firefox, di determinate informazioni sul sito web all'Autorità di certificazione identificata dal sito web. La disattivazione di questa funzione, può aumentare il rischio di intercettazione di informazioni private. [Per saperne di più](https://support.mozilla.org/kb/advanced-settings-browsing-network-updates-encryption#w_certificates-tab).

### Riportare gli arresti anomali {: #crash-reporter }
Per impostazione predefinita, sulle versioni desktop di Firefox, vi chiederemo di condividere una segnalazione di arresto con informazioni più dettagliate con Mozilla: potrete sempre scegliere di rifiutare.

* __Dati di natura delicata__: le segnalazioni di arresto includono un “dump file” del contenuto della memoria di Firefox al momento dell’arresto, che potrebbero includere dati di natura riservata o che permettono di identificarvi.

* __Dati delle pagine web__: le segnalazioni di arresto includono l’URL attivo al momento dell’arresto.

* __Dati tecnici__: le segnalazioni di arresto includono dati sul motivo dell’arresto di Firefox, lo stato della memoria del dispositivo e dell’esecuzione durante l’arresto.

La documentazione completa è disponibile in [questa pagina](https://firefox-source-docs.mozilla.org/toolkit/crashreporter/crashreporter/index.html).

### Misurazioni e supporto delle campagne di marketing

* __Campagna e dati di riferimento__: questo aiuta Mozilla a comprendere l’efficacia delle nostre campagne di marketing.
{: #referraltracking }

  _Su desktop_: per impostazione predefinita, Firefox invia dati a Mozilla tramite HTTP che potrebbero essere inclusi nell’installer di Firefox. Questo ci consente di determinare il dominio o la campagna pubblicitaria del sito web (se esistenti) che conduce alla nostra pagina di download. Leggere la [documentazione](https://firefox-source-docs.mozilla.org/toolkit/components/telemetry/telemetry/data/environment.html#attribution) oppure [eseguire l’opt-out](https://support.mozilla.org/kb/desktop-privacy) prima dell’installazione.

  _Su Android_: Firefox invia per impostazione predefinita dati sulle campagne pubblicitarie mobili ad Adjust, il nostro fornitore di analytics, che ha una sua [informativa sulla privacy](https://www.adjust.com/terms/privacy-policy/). I dati sulle campagne pubblicitarie mobili includono: ID pubblicitario Google, indirizzo IP, indicatore temporale, Paese, lingua/impostazioni locali, sistema operativo e versione dell'app. Per saperne di più, leggere la [documentazione](https://firefox-source-docs.mozilla.org/mobile/android/adjust.html).
{: #thirdparty }

* __Dati tecnici e di interazione__:

  _Su iOS e Android_: per impostazione predefinita, Firefox invia dati sulle funzioni usate in Firefox a Leanplum, il nostro fornitore di mobile marketing, che ha la propria [informativa sulla privacy](https://www.leanplum.com/privacy/). Questi dati ci consentono di eseguire test su diverse funzioni ed esperienze, nonché di fornire messaggi e consigli personalizzati per migliorare la vostra esperienza di Firefox.

  Consultare la documentazione per [iOS](https://github.com/mozilla-mobile/firefox-ios/blob/master/Docs/MMA.md) o [Android](https://firefox-source-docs.mozilla.org/mobile/android/mma.html), oppure scoprire come [disattivare questa funzione](https://support.mozilla.org/kb/send-anonymous-usage-data-firefox-mobile-devices).

---

## Se usate queste funzioni, Firefox condividerà dati per fornire le funzionalità: {: #optional-features }

### Ricerca

Potete eseguire ricerche in Firefox in diversi punti, inclusi la barra degli indirizzi, la barra di ricerca e la pagina Nuova scheda. _Mozilla non riceve le vostre query di ricerca._ I dati delle ricerche sono inviati al fornitore di servizi di ricerca, che ha la propria informativa sulla privacy. I link ai nostri fornitori di servizi di ricerca predefiniti sono:

* [__Google__](https://policies.google.com/privacy)
* [__Microsoft (Bing)__](https://privacy.microsoft.com/privacystatement)
* [__Yandex__](https://yandex.ru/legal/confidential/)

__Suggerimenti di ricerca__: per impostazione predefinita, Firefox invia le richieste al vostro fornitore di servizi di ricerca per aiutarvi a scoprire frasi comuni usate nelle ricerche da altri, per migliorare la vostra esperienza. Questi dati non saranno inviati se il fornitore di servizi di ricerca selezionato non supporta i suggerimenti di ricerca.
{: #searchsuggestions }

[Ulteriori informazioni](https://support.mozilla.org/kb/use-popular-search-suggestions-firefox-search-bar) che includono come disattivare questa funzione.

### Account Firefox e Partecipa a Firefox

* __Dati degli account Firefox__: Mozilla riceve il vostro indirizzo email e una hash della vostra password quando create un account Firefox. Potete scegliere di includere un nome visualizzato o un’immagine per il profilo. Il vostro indirizzo email viene inviato al nostro rivenditore email, SalesForce Marketing Cloud, che ha la propria [informativa sulla privay](https://www.marketingcloud.com/privacy-policy/website-privacy-statement/). Se usate l’account Firefox per accedere ad altri siti o servizi web (come AMO o Pocket), riceveremo il timestamp del vostro accesso a questi servizi.

* __Dati sulla posizione__: per motivi di sicurezza memorizziamo l’indirizzo IP che usate per accedere al vostro account Firefox per avere i dati approssimati della vostra città e del vostro Paese. Utilizziamo questi dati per inviare avvisi via e-mail nel caso di individuazione di attività sospette, come accessi all’account da altre località.

* __Dati sull’interazione__: riceviamo dati quali visite al sito web e alle preferenze di menu degli account Firefox e relative interazioni, oltre alle interazioni con i messaggi di benvenuto, email e SMS. [Ulteriori informazioni](https://www.mozilla.org/privacy/websites/) sulle pratiche sui dati per siti web ed email.

* __Dati tecnici__: per visualizzare i dispositivi sincronizzati al vostro account Firefox e per la funzionalità, memorizziamo il sistema operativo del dispositivo, il browser e la sua versione, il timestamp, le impostazioni locali e le stesse informazioni riguardanti i dispositivi connessi all’account.

Leggere la [documentazione completa](https://github.com/mozilla/fxa-auth-server/blob/master/docs/metrics-events.md) o [ulteriori informazioni](https://support.mozilla.org/kb/access-mozilla-services-firefox-accounts), incluso come [eliminare il vostro account](https://support.mozilla.org/kb/how-do-i-delete-my-firefox-account).

* [Firefox Lockwise](https://support.mozilla.org/kb/firefox-lockwise-and-privacy)
* [Firefox Monitor](https://www.mozilla.org/privacy/firefox-monitor)
* [Firefox Notes](https://addons.mozilla.org/firefox/addon/notes-by-firefox/)
* [Firefox Send](http://send.firefox.com/legal)
* [Firefox Sync](https://www.mozilla.org/privacy/firefox/#sync)

### Dati di Firefox Sync {: #sync }

* __Dati sincronizzati__: se si attiva Sync, Mozilla riceverà le informazioni che avete sincronizzato su tutti i dispositivi in forma crittografata. Le informazioni possono includere schede di Firefox, componenti aggiuntivi, password, informazioni di pagamento compilate automaticamente, segnalibri, cronologia e preferenze. Eliminando il vostro account Firefox, eliminerete anche il relativo contenuto in Firefox Sync. Potete anche leggere la [documentazione](https://moz-services-docs.readthedocs.io/en/latest/sync/).

* __Dati tecnici e di interazione__: se attivate Sync, Firefox invierà periodicamente informazioni di base usando Telemetry sui tentativi più recenti di sincronizzazione dei vostri dati, riusciti o falliti, e sul tipo di dispositivo che avete tentato di sincronizzare. Potete anche leggere la [documentazione](https://firefox-source-docs.mozilla.org/toolkit/components/telemetry/telemetry/data/sync-ping.html).

[Ulteriori informazioni](https://support.mozilla.org/kb/how-do-i-set-sync-my-computer), incluse le istruzioni per attivare o disattivare la sincronizzazione.

### Posizione {: #location-services }

* __Dati sulla posizione al servizio di geolocalizzazione di Google__: Firefox chiede sempre l’autorizzazione prima di determinare e condividere la vostra posizione con un sito web che la richiede (ad esempio, se un sito web di mappe ha bisogno della vostra posizione per fornire direzioni). Per determinare la posizione, Firefox può usare le funzioni di: sistema di geolocalizzazione, reti Wi-Fi, ripetitori per cellulari o indirizzo IP e può inviare questi dati al servizio di geolocalizzazione di Google, che ha la sua [informativa sulla privacy](https://www.google.com/privacy/lsf.html).

[Ulteriori informazioni](https://www.mozilla.org/firefox/geolocation/).

### Notifiche da siti web {: #push-notifications }

* __Dati di connessione__: se consentite a un sito web di inviarvi notifiche, Firefox si connette con Mozilla e usa il vostro indirizzo IP per riferire il messaggio. Mozilla non può accedere al contenuto dei messaggi.

* __Dati sull’interazione__: riceviamo dati aggregati, quali il numero delle iscrizioni o degli annullamenti delle iscrizioni in Firefox alle notifiche dei siti web, il numero di messaggi inviati, di timestamp e di destinatari (che potrebbero includere fornitore di servizi di siti web specifici).

Leggere [l’intera documentazione](https://mozilla-push-service.readthedocs.io/en/latest/) o [ulteriori informazioni](https://support.mozilla.org/kb/push-notifications-firefox), che includono il modo di revocare le notifiche dei siti web.

### Componenti aggiuntivi {: #addons }

È possibile installare componenti aggiuntivi da addons.mozilla.org (“AMO”) oppure dal Gestore componenti aggiuntivi di Firefox, accessibile dal pulsante del menu Firefox nella barra strumenti.

* __Query di ricerca__: le query di ricerca nel Gestore componenti aggiuntivi sono inviate a Mozilla per farsi inviare suggerimenti sui componenti aggiuntivi.

* __Dati sull’interazione__: riceviamo dati aggregati sulle visite al sito web AMO e sul Gestore componenti aggiuntivi in Firefox, nonché dati sull’interazione con il contenuto di queste pagine. Consulta questa pagina per informazioni sulle pratiche dei dati sui [siti web di Mozilla](https://www.mozilla.org/privacy/websites/).

* __Dati tecnici per aggiornamenti__: Firefox si connette periodicamente a Mozilla per installare aggiornamenti dei componenti aggiuntivi. I componenti aggiuntivi, la versione di Firefox, la lingua e il sistema operativo dei dispositivi sono usati per installare gli aggiornamenti corretti.

---

### Nota a piè di pagina

Questo avviso sulla privacy è destinato alla _release_ generale più recente di Firefox distribuita da Mozilla. Se Firefox è stato ottenuto altrove, o se la versione eseguita è meno recente, la copia di Firefox potrebbe contenere diverse funzioni relative alla privacy.
{: #pre-release }

Le versioni preliminari di Mozilla Firefox (distribuite attraverso canali quali Nightly, Beta, Developer Edition e TestFlight) sono piattaforme di sviluppo frequentemente aggiornate con funzioni e studi sperimentali. Oltre alla raccolta dati descritta nella presente informativa sulla privacy, queste versioni possono inviare per impostazione predefinita alcuni tipi di dati relativi all'attività sul Web e agli arresti anomali a Mozilla e in alcuni casi ai nostri partner. Qualsiasi raccolta o condivisione di dati aderisce alla nostra [Informativa sulla raccolta dei dati di Firefox](https://wiki.mozilla.org/Firefox/Data_Collection) e noi saremo sempre trasparenti e forniremo i controlli.
