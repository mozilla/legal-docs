## <span class="privacy-header-firefox">Mozilla VPN</span> <span class="privacy-header-policy">Privacyverklaring</span>

Van kracht vanaf woensdag 20 oktober 2021
{: datetime="2021-10-20" }

## Bij Mozilla ontwerpen we producten met uw privacy in gedachten.

Mozilla VPN beschermt internetverbindingen vanaf uw apparaat. Mozilla werkt samen met Mullvad om uw internetverkeer vertrouwelijk en veilig te versleutelen.

Deze privacyverklaring gaat in op welke gegevens Mozilla VPN verzamelt en deelt en waarom. We houden ons daarnaast aan het [Privacybeleid van Mozilla](https://www.mozilla.org/privacy/) ten aanzien van hoe we informatie ontvangen, verzamelen en delen.

## Zaken die u moet weten:

### Informatie die we verzamelen {: #markup }

__Firefox-accountinformatie.__ Deze service vereist een Firefox-account dat uw e-mailadres, landinstellingen en IP-adres naar Mozilla VPN verzendt. Meer informatie over [procedures voor Firefox-accountgegevens](https://www.mozilla.org/privacy/mozilla-accounts).

__Locatie-information.__ Mozilla VPN ontvangt uw IP-adres via uw Firefox-account wanneer u zich registreert voor de service en wanneer u deze gebruikt. We gebruiken het IP-adres om uw locatie bij benadering te bepalen omdat Mozilla VPN momenteel alleen in bepaalde landen beschikbaar is.

__Betalingsinformatie.__ Wanneer u zich abonneert op Mozilla VPN, doet u een betaling via een van onze externe betalingsproviders: Stripe, Apple, PayPal, or Google Pay. Mozilla ontvangt een registratie van uw account (met onder meer uw factureringsadres en de laatste vier cijfers van uw betalingsmethode) en de status van het abonnement van uw account. Uw volledige betalingsgegevens worden niet opgeslagen door Mozilla. 

__Campagne- en verwijzingsgegevens.__ Met deze gegevens kan Mozilla VPN de doeltreffendheid van onze marketingcampagnes doorgronden. Na installatie van de app kan Mozilla tijdelijk uw IP-adres ontvangen als aanvulling op campagne- en verwijzingsgegevens, zoals welke advertentiecampagnes u hebt bekeken evenals uw besturingssysteem, apparaattype en versie van uw besturingssysteem. Mozilla deelt dit met Adjust, maar we delen of bewaren uw IP-adres niet. Lees de documentatie [hier](https://github.com/mozilla-mobile/mozilla-vpn-client/blob/main/src/shared/adjust/adjust.md).

__Interactiegegevens.__ Mozilla ontvangt gegevens over uw interactie met Mozilla VPN, waaronder wanneer u zich aanmeldt en wanneer u de serverlijst aanvraagt.

__Technische gegevens.__ Mozilla ontvangt basisinformatie van Mozilla VPN over de geïnstalleerde VPN-versie en apparaten waarop deze is geïnstalleerd, waaronder het besturingssysteem en de hardwareconfiguratie. Wanneer Mozilla VPN verbinding maakt met onze servers voor het verifiëren en bijwerken van uw Mozilla VPN-account, wordt uw IP-adres tijdelijk verzameld als onderdeel van onze serverlogboeken. Er worden geen serverlogboeken bijgehouden van uw netwerkactiviteit door onze Mullvad wanneer u de Mozilla VPN-service gebruikt.

We gebruiken de gegevens om prestaties en de stabiliteit voor gebruikers te verbeteren en om de prestaties van Mozilla VPN te meten.

### Informatie die we delen {: #markup }

Mozilla VPN deelt gegevens om u de service te kunnen bieden. Mozilla beschikt over schriftelijke overeenkomsten met dit bedrijf die hen contractueel verplichten om uw informatie te beschermen. Hieronder volgt wie we gebruiken:

__Mullvad.__ Mullvad ontvangt uw internetverkeer voor het verzorgen van deze service. Wanneer u Mozilla VPN activeert, versleutelt dit uw internetverkeer en verzendt Mozilla VPN dit naar Mullvad. Mullvad heeft zich ertoe verbonden geen van de gegevens die het ontvangt, in logboeken te registreren. Lees het [privacybeleid van Mullvad](https://mullvad.net/help/no-logging-data-policy/) voor meer informatie.

### Vragen over gegevensprivacy? {: #markup }

Veel van de informatie die we bewaren over onze Firefox-accountgebruikers is eenvoudig toegankelijk door u aan te melden bij uw account. [Hier](https://support.mozilla.org/products/privacy-and-security/user-control) vindt u meer informatie over het beheren van uw gegevens. Neem contact met ons op via onze [Portal voor toegangsaanvragen voor betrokkenen](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0) voor aanvragen.

Als u andere vragen hebt over onze privacyprocedures, kunt u contact met ons opnemen via compliance@mozilla.com.

We reageren op alle aanvragen van individuen die hun gegevensbeschermingsrechten willen uitoefenen in overeenstemming met toepasselijke gegevensbeschermingswetgeving.

Bezoek onze [forums](https://support.mozilla.org/) voor algemene Help-ondersteuning met betrekking tot VPN.
