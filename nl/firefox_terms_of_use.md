# Gebruiksvoorwaarden van Firefox

Van kracht vanaf 10 juni 2025
{: datetime="2025-06-10" }

Firefox is gratis webbrowsersoftware op basis van open broncode, gebouwd door een community van duizenden mensen van over de hele wereld.

Lees deze Gebruiksvoorwaarden (Voorwaarden) zorgvuldig door omdat deze ingaan op belangrijke informatie over uw gebruik van de Firefox-software. Deze Voorwaarden zijn een bindende overeenkomst tussen Mozilla Corporation (Mozilla) en u. Lees de [Firefox-privacyverklaring](https://www.mozilla.org/privacy/firefox/#notice) voor meer informatie over privacyprocedures van Firefox.

## Mozilla verleent u bepaalde rechten en toestemmingen

Mozilla verleent u een persoonlijke, niet-exclusieve licentie voor het installeren en gebruiken van de Uitvoerbare code-versie van de Firefox-webbrowser. Dit is de kant-en-klare versie van Firefox van een geautoriseerde bron die u direct kunt openen en gebruiken.

### Firefox is software op basis van open broncode

De broncode voor Firefox wordt aan u beschikbaar gesteld onder de voorwaarden van diverse licenties voor open broncode, waaronder de [Mozilla Public License](https://www.mozilla.org/MPL/). Dit betekent dat u Firefox mag gebruiken, kopiëren, aanpassen en distribueren naar anderen op voorwaarde dat u de licenties voor open broncode en de [Mozilla-richtlijnen voor handelsmerken](https://www.mozilla.org/foundation/trademarks/policy/) volgt. Deze Voorwaarden zijn alleen van toepassing op de Uitvoerbare code-versie van Firefox, niet op de Firefox-broncode.

Voor het afspelen van bepaalde typen video kan Firefox modules voor contentversleuteling van derde partijen downloaden die mogelijk geen open broncode zijn.

### Intellectuele eigendom van Mozilla

Mozilla verleent u geen intellectuele eigendomsrechten in Firefox die niet nadrukkelijk in deze Voorwaarden worden vermeld. Deze Voorwaarden verlenen u bijvoorbeeld geen rechten om eventuele copyrights, handelsmerken of andere onderscheidende merkelementen van Mozilla of licentiegevers van Mozilla te gebruiken.

## U verleent bepaalde rechten en toestemmingen aan Mozilla

U verleent Mozilla de benodigde rechten voor het verzorgen van Firefox. Dit omvat het verwerken van uw gegevens zoals is beschreven in de [Privacyverklaring van Firefox](https://www.mozilla.org/privacy/firefox/#notice).

### Uw feedback en suggesties

Als u Mozilla eventuele ideeën, suggesties of feedback biedt over de Services, geeft u Mozilla toestemming om deze gratis en zonder eventuele aanvullende verplichtingen te gebruiken.

## Er gelden Aanvullende voorwaarden als u bepaalde optionele Functies of Services van Firefox gebruikt

### Sommige Services in Firefox vereisen een Mozilla-account

Als u bepaalde services wilt gebruiken, zoals de synchronisatieservice, hebt u een Mozilla-account nodig. Als u een Mozilla-account wilt maken, moet u instemmen met de [Servicevoorwaarden](https://www.mozilla.org/about/legal/terms/services/) en de [Privacyverklaring](https://www.mozilla.org/privacy/mozilla-accounts/) voor Mozilla-accounts.

### Andere optionele services

Enkele functies in Firefox vereisen dat u zich specifiek voor hun gebruik inschrijft. Als u deze wilt gebruiken, moet u instemmen met de specifieke Voorwaarden en Privacyverklaring voor elke service die u gebruikt.

## Mozilla kan deze Overeenkomst bijwerken of beëindigen

### Mozilla kan deze Voorwaarden bijwerken

Mozilla kan er van tijd tot tijd toe besluiten om deze Voorwaarden bij te werken. Bijgewerkte voorwaarden worden online gepubliceerd. Uw voortgezette gebruik van Firefox wordt opgevat als uw aanvaarding van dergelijke wijzigingen. We publiceren een ingangsdatum bovenaan deze pagina om aan te geven wanneer onze recentste update is uitgevoerd.

### Beëindiging

Deze Voorwaarden zijn van toepassing totdat u of Mozilla deze beëindigd. U kunt ervoor kiezen om deze op elk gewenste moment en om welke reden dan ook te beëindigen door uw gebruik van Firefox te staken. Mozilla kan om welke reden dan ook de toegang van wie dan ook tot Firefox op elk gewenst opschorten of beëindigen, waaronder wanneer Mozilla besluit om Firefox niet langer aan te bieden. Als we besluiten om uw toegang op te schorten of te beëindigen, proberen we u per e-mail in kennis te stellen via het e-mailadres dat is gekoppeld aan uw account of de volgende keer dat u probeert toegang te krijgen tot uw account.

## U bent aansprakelijk voor de gevolgen van uw gebruik van Firefox

U stemt ermee in dat u Firefox niet zult gebruiken om inbreuk te maken op rechten van wie dan ook of voor schending van wetten of voorschriften.

U onthoudt zich van welke activiteit dan ook die services of producten van Mozilla (of de servers en netwerken die zijn verbonden met services van Mozilla) stoort of onderbreekt.

## U zult niet beweren dat Mozilla verantwoordelijk is voor uw gebruik van Firefox (Vrijwaring)

**U stemt ermee om Mozilla en aan Mozilla gelieerde bedrijven te vrijwaren en schadeloos te stellen voor elke aansprakelijk of claim die voortvloeit uit uw gebruik van Firefox, voor zover is toegestaan onder de toepasselijke wetgeving.**

## Er gelden enkele belangrijke beperkingen ten aanzien van de aansprakelijkheid van Mozilla

**Voor zover is toegestaan onder de toepasselijke wetgeving, stemt u ermee in dat Mozilla niet aansprakelijk is voor uw onmogelijkheid om Firefox te gebruiken of voor eventuele beperkingen van Firefox. Mozilla wijst het volgende nadrukkelijk van de hand: Indirecte schade, speciale schade, incidentele schade, gevolgschade of morele schade en directe of indirecte schade als gevolg van het verlies van goodwill, bedrijfsonderbreking, winstderving, het verlies van gegevens of computerstoring. Elke aansprakelijkheid voor Mozilla uit hoofde van deze overeenkomst is beperkt tot $500.**

U beschikt mogelijk over andere rechten onder de wetgeving in uw land. Niets in deze voorwaarden is bedoeld om ook maar iets af te doen aan deze rechten, als deze van toepassing zijn.

## Mozilla biedt Firefox 'as is' aan (Afwijzing van garantie)

**Mozilla biedt Firefox 'as is' aan. Voor zover is toegestaan onder de toepasselijke wetgeving, wijzen Mozilla en aan Mozilla gelieerde bedrijven elke wettelijke garantie nadrukkelijk van de hand, waaronder garanties ten aanzien van verhandelbaarheid, geschiktheid voor een bepaald doel, auteursrechten en garanties die voortvloeien uit een handelswijze, het gebruik of een transactie.**

## Andere zaken die u moet weten

### Keuze van rechtsgebied

Op dit contract is de wetgeving van Californië van toepassing, met uitzondering van de wetgeving van Californië op het gebied van conflicten.

Als er sprake is van een conflict tussen deze Engelse versie van deze Voorwaarden en de vertaling, is deze Engelse versie van toepassing.

### U kunt contact opnemen met Mozilla via:

Mozilla Corporation <br>
Attn: Mozilla – Legal Notices <br>
149 New Montgomery Street <br>
4th Floor <br>
San Francisco, CA 94105

legal-notices@mozilla.com
