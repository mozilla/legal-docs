# Privacybeleid

*Van kracht vanaf woensdag 16 april 2025*
{: datetime="2025-04-16" }

Deze mededeling beschrijft het Privacybeleid dat van toepassing is op alle informatie die wordt verzameld of verstrekt wanneer u de Pocket-toepassing of een van de andere door ons geleverde softwaretoepassingen of services installeert of gebruikt, en wanneer u onze website bezoekt (deze worden hierna gezamenlijk de Pocket-technologieën genoemd). De Pocket-technologieën zijn eigendom van en in licentie bij Mozilla Corporation (hierin aangeduid als wij, ons, onze, Mozilla), en worden beheerd door Mozilla's business unit die bekend staat onder de naam Pocket, die toepassingen en services heeft ontwikkeld voor gebruik in verband met een verscheidenheid aan apparaten en platforms, waaronder, zonder beperking, Windows, Mac, iPhone, iPad, Kindle Fire, Android, BlackBerry, Windows Phone, Chrome, Safari, Firefox en andere mobiele apparaten en computers.

We begrijpen de bezorgdheid over uw privacy. Wij willen dat u begrijpt welke typen informatie wij verzamelen en wat er met die informatie kan gebeuren als u de Pocket-toepassing installeert, de Pocket-website bezoekt of een van de Pocket-technologieën gebruikt.

Ons Privacybeleid kent de volgende bepalingen en u kunt naar elke bepaling gaan door op de onderstaande koppelingen te klikken:

* [Gebruikersaccounts en verzameling van informatie](#accounts)
* [Verzamelen van informatie in het kader van het gebruik van de Pocket-service](#passive)
* [Gebruik van cookies en Analytics](#cookies)
* [Gebruik van informatie](#use)
* [Delen van informatie](#sharing)
* [Informatie bijhouden](#keeping)
* [Overdracht van informatie](#transfer)
* [Beveiliging](#security)
* [Phishing](#phishing)
* [Mijn privacy- en e-mailinstellingen beheren](#opt-out)
* [Wijzigingen in het beleid](#amendments)
* [Contact](#contact)

## Gebruikersaccounts en verzameling van informatie {: #accounts }

U hoeft geen gebruikersaccount te maken of persoonlijke informatie te verstrekken om de Pocket-website te bezoeken. U moet echter wel een gebruikersaccount maken om onze toepassing te kunnen gebruiken. Tijdens de registratie moet u een naam, een wachtwoord en een geldig e-mailadres opgeven.

Als u ervoor kiest om artikelen, video's of andere content met iemand anders te delen, vragen wij u om een geldig e-mailadres voor die persoon op te geven. Wij kunnen u ook vragen naar uw gebruikersnaam en wachtwoord voor websites van derden om toegang te krijgen tot de artikelen en informatie die op dergelijke sites worden gepubliceerd. Wij verzamelen ook informatie als u contact met ons opneemt voor ondersteuning of hulp, een aanvraag indient of anderszins met ons communiceert. De informatie die u ons verstrekt, stelt ons in staat de services die wij u leveren, aan te passen en te verbeteren. Daarnaast helpt deze informatie ons om met u te communiceren over nieuws, evenementen, promoties en nieuwe producten van ons.

Als u ervoor kiest om u te abonneren op onze betaalde abonnementsservice, zullen onze externe betalingsverwerkers uw creditcard en verwante betalingsgegevens verzamelen en verwerken. Het gebruik van uw persoonlijke informatie door deze derden-verwerkers valt onder hun respectieve privacybeleid.

## Verzamelen van informatie in het kader van het gebruik van de Pocket-service {: #passive }

Naast de informatie die u ons verstrekt wanneer u zich registreert voor een gebruikersaccount, verzamelen wij informatie over de URL's, titels en inhoud van de webpagina's en andere informatie die u opslaat op Pocket. De soorten informatie die we verzamelen, zijn uw browsertype, apparaattype, tijdzone, taal en andere informatie met betrekking tot de manier waarop u toegang tot de Pocket-technologieën hebt. Als u zich op een mobiel apparaat bevindt, verzamelen wij de reclame-id's die door Apple op iOS en door Google op Android worden verstrekt. U kunt deze id wijzigen in de instellingen van uw apparaat. We verzamelen ook informatie over uw gebruik van de Pocket-technologieën zodat we onze services kunnen verzorgen. Als onderdeel van de Pocket-synchronisatiefuncties synchroniseren we bijvoorbeeld informatie over de items die u opslaat en bekijkt op Pocket, zodat uw lijst, tags, scrollpositie en andere account- en gebruiksinformatie op al uw apparaten kunnen worden gesynchroniseerd.

## Gebruik van cookies en Analytics {: #cookies }

### Soorten en doeleinden

Wij gebruiken vier typen cookies en analysetools voor de volgende doeleinden:

* Noodzakelijk: Deze cookies zijn noodzakelijk voor het functioneren van onze website. Deze kunnen niet worden uitgeschakeld. U kunt uw browser zo instellen dat deze cookies worden geblokkeerd of dat u er een waarschuwing over ontvangt, maar dit kan ertoe leiden dat delen van de site niet goed werken. Deze cookies slaan geen persoonlijk identificeerbare informatie op. Tenzij gepersonaliseerde reclamecookies zijn ingeschakeld, zijn reclames niet gepersonaliseerd.
* Voorkeur: We plaatsen deze cookies op uw apparaat voor het opslaan van accountvoorkeuren en taalinstellingen. Als u deze cookies uitschakelt, werken enkele functies mogelijk niet meer.
* Analytics: We plaatsen deze cookies op uw apparaat zodat we inzicht krijgen in hoe gebruikers omgaan met onze website en ons product. Wij gebruiken bijvoorbeeld Google Analytics en andere instrumenten om te begrijpen welke Pocket-webpagina's populair zijn. Wij gebruiken ook pixels in onze e-mails om gebruiksinformatie te verzamelen.
* Gepersonaliseerde reclame: Sommige Pocket-webpagina's hebben reclames. Met uw toestemming, plaatsen Pocket-reclamepartners reclamecookies op uw apparaat om de reclames die u hier en op andere websites ziet, te personaliseren. Als u een YouTube-video op Pocket afspeelt, kan YouTube cookies op uw apparaat plaatsen die voor personalisatiedoeleinden kunnen worden gebruikt. Onze partner voor gepersonaliseerde reclames op onze gesyndiceerde artikelpagina's, PubMatic, heeft een eigen [Privacybeleid](https://pubmatic.com/legal/privacy-policy/)

### Uw keuzes

* De optie Cookievoorkeuren: De optie Cookievoorkeuren: Pocket stelt standaard noodzakelijke cookies in en schakelt standaard alle andere typen cookies uit. U kunt uw instellingen voor deze cookies beheren via de tool Cookievoorkeuren. [Meer informatie](https://help.getpocket.com/article/1163-pocket-website-cookies-faq).
* Uw browser: In het menu met voorkeuren in uw browser kunt u cookies beheren en u kunt bovendien volgen door andere sites voorkomen.
* Analytics van Google: Analytische cookies, waaronder die voor Google Analytics, zijn standaard uitgeschakeld. Als u zich inschrijft voor analytische cookies, kunnen we via Google Analytics uw interactie met onze website doorgronden en siteprestaties meten om uw gebruikerservaring te verbeteren.
* Extra tools om u uit te schrijven: Sommige organisaties van derden bieden u manieren om u uit te schrijven voor gepersonaliseerde reclame van deelnemende bedrijven. Voor informatie over hoe u zich uitschrijft, kunt u terecht op de websites van deze organisaties: [de tools van het Network Advertising Initiative om u uit te schrijven](https://optout.networkadvertising.org/?c=1), de Browser Check tool van het [Digital Advertising Initiative](https://optout.aboutads.info/?c=2) en de [European Interactive Digital Advertising Alliance Your Ad Choices](https://www.youronlinechoices.com/uk/your-ad-choices).

## Gebruik van informatie {: #use }

Wij gebruiken uw persoonlijke informatie om uw verzoeken te beantwoorden en ons contract met u uit te voeren. Wij kunnen dit bijvoorbeeld doen door uw contactgegevens te gebruiken om te reageren op uw vragen, om klantenondersteuning te bieden en om producten of services te verzorgen waarom u hebt verzocht. Bovendien, als u ervoor kiest de Pocket-technologieën te gebruiken om content te delen met iemand anders, zullen we het e-mailadres of de gebruikersaccountgegevens van de ontvanger gebruiken om die service te verzorgen, maar we zullen dat e-mailadres niet voor andere doeleinden gebruiken.

We hebben ook een legitiem zakelijk belang om onze services te exploiteren en te verbeteren, zoals het opslaan van artikelen, video's of andere content op Pocket en het beschikbaar maken van dergelijke content en aanbevelingen op een later tijdstip op elk apparaat dat u gebruikt om toegang te krijgen tot de Pocket-technologieën. We gebruiken ook niet-identificerende, geaggregeerde informatie om te analyseren hoe de Pocket-technologieën worden gebruikt, waardoor we onze services kunnen verbeteren. De geaggregeerde informatie die wij gebruiken, omvat de manier waarop artikelen, video's of content zijn bekeken, opgeslagen en gedeeld. Wij kunnen geaggregeerde informatie gebruiken om een lijst met de populairste sites of content aan te bieden, om aanbevelingen te doen aan onze gebruikers, om te rapporteren over gebruik en trends, om de producten en services die wij aanbieden te verbeteren, of om nieuwe producten en services te ontwikkelen.

## Delen van informatie {: #sharing }

Behalve zoals hieronder uiteengezet, delen wij geen persoonlijk identificeerbare informatie tenzij u er uitdrukkelijk mee instemt dat wij dit mogen doen.

### Openbare content

Als u ervoor kiest om de content die u opslaat openbaar te maken, kunnen wij die informatie delen met anderen in overeenstemming met de opties die u selecteert. Bovendien, als u ervoor kiest om de Pocket-technologieën te gebruiken om artikelen, video's of andere content te delen met een andere persoon, sturen wij namens u een e-mail naar die persoon met een koppeling naar de content die u hebt gekozen om te delen.

### Geaggregeerde gegevens

Wij delen ook geaggregeerde, niet-persoonlijke informatie en verwante gebruiksinformatie, die geen persoonlijke informatie bevat waarmee u of een andere individuele gebruiker kan worden geïdentificeerd, met derden, waaronder aanbieders van content, websitebeheerders, adverteerders en uitgevers. Wij kunnen bijvoorbeeld met een aanbieder van content een lijst delen van de meest bewaarde artikelen voor Pocket op basis van een analyse van geaggregeerde, anonieme gebruikersgegevens, maar wij zullen met een dergelijke aanbieder van content geen persoonlijke informatie over die gebruikers delen.

### Koppelingen naar andere sites en apps

Als u daarvoor kiest, kunt u uw Pocket-account koppelen aan toepassingen van derden om extra functies mogelijk te maken, zoals opslaan vanuit uw favoriete apps of andere unieke functies die ontwikkelaars van derden hebben gemaakt. Wij hebben controlemechanismen in de Pocket-toepassing aangebracht zodat u de informatie kunt controleren die wordt gedeeld met externe leveranciers van producten en services. U kunt bijvoorbeeld een melding krijgen dat een andere app die u gebruikt, verbinding wil maken met uw Pocket-account. In sommige gevallen vragen dergelijke apps toegang tot bepaalde gegevens in uw Pocket-account, zoals uw Pocket-lijst of uw favoriete onderwerpen, sites en auteurs (die wij hebben ontwikkeld op basis van de content die u op Pocket hebt opgeslagen), zodat zij hun services kunnen aanpassen. Voordat een dergelijke toegang wordt verleend, wordt u echter gevraagd om toestemming te geven voor het delen van dergelijke informatie. Hoewel de Pocket-technologieën kunnen worden gebruikt in combinatie met producten en services van derden, zijn wij niet gelieerd aan en hebben wij geen controle over deze derden. Tenzij uitdrukkelijk anders vermeld in dit Privacybeleid, gaat dit document alleen in op het gebruik en de bekendmaking van de informatie die wij van u verzamelen en raden wij u aan het privacybeleid te controleren van elke derde aanbieder van producten of services waaraan u uw Pocket-account koppelt. Als u Pocket gebruikt om content vanaf YouTube op te slaan, wordt die content beschikbaar gemaakt voor Pocket via de YouTube API-services. Deze content wordt echter nog steeds gehost op de YouTube-site. Uw gebruik van YouTube en de bijbehorende content is onderworpen aan het [Privacybeleid van Google](https://policies.google.com/privacy).

### Werken met derden

Wij kunnen samenwerken met vertrouwde derden om een of meer aspecten van de producten, services of functies die wij u aanbieden mogelijk te maken, en wij kunnen bepaalde persoonlijke informatie van u rechtstreeks aan deze derden verstrekken. Bijvoorbeeld, zoals hierboven besproken, kunnen wij gebruikmaken van een derde betalingsverwerker om betalingen voor onze betaalde abonnementsservice te verwerken. Wij kunnen ook beperkte geaggregeerde gegevens delen met onze reclamepartners (lees meer in het gedeelte "Geaggregeerde gegevens" hierboven). Deze partijen zijn onderworpen aan geheimhoudingsovereenkomsten met ons en andere wettelijke beperkingen die hen verbieden de informatie die wij hun verstrekken te gebruiken voor andere doeleinden dan die welke hierboven zijn besproken, tenzij u uitdrukkelijk hebt ingestemd of hun vooraf toestemming hebt gegeven voor aanvullend gebruik. Als u de luisterfunctie gebruikt, kunnen wij de content van het artikel delen met een derde service om het artikel voor te lezen.

### Delen zoals vereist door de wet of verkoop van activa

In het geval wij of bepaalde van onze activa worden overgenomen, kan gebruikersinformatie deel uitmaken van de overgedragen activa.

Hoewel wij ernaar streven de persoonlijke informatie van onze gebruikers te beschermen, zullen wij persoonlijke informatie vrijgeven als de wet dit vereist of als wij te goeder trouw van mening zijn dat een dergelijke actie noodzakelijk is. We houden ons aan de wet wanneer we aanvragen van een overheid of in verband met een rechtszaak ontvangen. We informeren u wanneer ons wordt gevraagd uw persoonlijk identificeerbare informatie daartoe te verstrekken, tenzij ons dat wettelijk is verboden. Wanneer wij dergelijke verzoeken ontvangen, geven wij uw persoonlijk identificeerbare informatie alleen vrij als wij er te goeder trouw van overtuigd zijn dat vrijgave noodzakelijk of passend is volgens toepasselijke wetgeving. Niets in dit beleid is bedoeld om enige juridische verdediging of bezwaren die u mogelijk zou kunnen hebben, te beperken ten aanzien van aanvragen van derden om uw informatie vrij te geven.

## Informatie bijhouden {: #keeping }

Wij bewaren uw informatie alleen zolang als wij dit nodig hebben om u services te verlenen, ons bedrijf te beheren of zoals vereist door de wet of een contract.

## Overdracht van informatie {: #transfer }

Wij zijn een wereldwijde organisatie en onze computers staan op verschillende plaatsen in de wereld. Wij maken ook gebruik van dienstverleners waarvan de computers zich ook in verschillende landen kunnen bevinden. Dit betekent dat uw informatie op een van die computers in een ander land terecht kan komen, en dat land kan een ander niveau van gegevensbescherming bieden dan dat van u. Door ons informatie te verstrekken, stemt u in met dergelijke overdrachten van uw informatie. In welk land uw informatie zich ook bevindt, wij voldoen aan de toepasselijke wetgeving en houden ons ook aan de verplichtingen die wij in dit privacybeleid aangaan.

## Beveiliging {: #security }

Wij hebben overeenkomsten met derden en hebben andere veiligheidsmaatregelen getroffen als bescherming tegen verlies, misbruik en/of ongeoorloofde wijziging van de informatie die wij onder controle hebben of die zich onder de controle van onze dienstverleners bevindt. Uw persoonlijk identificeerbare informatie wordt beschermd door gebruik te maken van zowel online als offline beveiligingsmethoden, waaronder firewalls, wachtwoorden en beperkte fysieke toegang tot de plaatsen waar uw informatie is opgeslagen. Hoewel wij de standaardprocedures van de sector hanteren om uw privacy te beschermen, beloven wij niet, en mag u niet verwachten, dat uw persoonlijke informatie of privécommunicatie altijd gevrijwaard zal blijven van veiligheidsproblemen. In het geval van een inbreuk op de beveiliging waarbij uw persoonlijke informatie betrokken is, zullen wij u zo snel mogelijk en zonder onredelijke vertraging alle wettelijk vereiste informatie verstrekken, in overeenstemming met de legitieme belangen van de rechtshandhaving of alle maatregelen die nodig zijn om de omvang van de inbreuk vast te stellen en de redelijke integriteit van het gegevenssysteem te herstellen.

## Phishing {: #phishing }

Identiteitsdiefstal en de praktijk die tegenwoordig bekend staat als phishing, baren Pocket grote zorgen. Het veiligstellen van informatie om u te beschermen tegen identiteitsdiefstal, is een topprioriteit. We zullen nooit in een ongevraagde e-mail of in telefonisch contact om uw gebruikersnaam, wachtwoord, creditcardgegevens of burgerservicenummer vragen. Ga voor meer informatie over phishing naar de website van de Federal Trade Commission.

## Mijn privacy- en e-mailinstellingen beheren {: #opt-out }

U kunt uw persoonlijke informatie inzien, corrigeren of verwijderen en uw gegevens exporteren vanuit uw Pocket-profiel. U kunt ook bekijken en controleren welke services van derden u eventueel aan uw Pocket-account wilt koppelen. Deze instellingen staan op: <https://getpocket.com/options>

Als onderdeel van onze standaardinstellingen om opgeslagen en aanbevolen content te delen, sturen we e-mails naar onze gebruikers. U kunt zich uitschrijven voor de ontvangst hiervan, en van updates over onze service en uw gebruik, door gebruik te maken van de uitschrijvingsfunctie in onze e-mailcorrespondentie of via uw accountinstellingen. Wij proberen alleen volgens uw instructies met u te communiceren, hoewel het enige tijd kan duren tot uw aanvraag is verwerkt.

## Wijzigingen in het beleid {: #amendments }

Dit privacybeleid zal van tijd tot tijd worden gewijzigd. We kunnen dit Privacybeleid te allen tijde wijzigen door de gewijzigde voorwaarden te publiceren op onze website die u kunt openen op [getpocket.com](https://getpocket.com/) of via het optiesmenu of Help-menu van de Pocket-toepassing. Alle gewijzigde voorwaarden worden dertig (30) dagen nadat deze voor het eerst op de website zijn geplaatst, automatisch van kracht. Als we wezenlijke veranderingen aanbrengen in ons Privacybeleid die gevolgen hebben voor gebruikersinformatie die al in onze database is opgeslagen, plaatsen we een opvallend bericht op onze website om gebruikers ervan op de hoogte te stellen dat ons Privacybeleid is gewijzigd. Ons gebruik van uw informatie is onderworpen aan de voorwaarden van ons Privacybeleid dat van kracht is wanneer u onze toepassing voor het eerst gebruikt of dertig (30) dagen nadat de voorwaarden zijn gewijzigd, zoals hierboven is uitgelegd.

## Contact {: #contact }

Als u vragen of punten van zorg hebt over dit Privacybeleid, kunt u contact met ons opnemen via [privacy@getpocket.com](mailto:privacy@getpocket.com) of [https://help.getpocket.com/contact](https://help.getpocket.com/contact).

Als u andere vragen hebt over persoonlijke gegevens of onze privacyprocedures, kunt u contact met ons opnemen via [dpo@mozilla.com](mailto:dpo@mozilla.com). U kunt ook per e-mail contact opnemen met onze Data Protection Officer via:

Bird & Bird DPO Services SRL  
Avenue Louise 235 b 1  
1050 Brussels  
Belgium  

We reageren op alle aanvragen van individuen die hun gegevensbeschermingsrechten willen uitoefenen in overeenstemming met toepasselijke gegevensbeschermingswetgeving. U heeft ook het recht om een klacht in te dienen bij uw plaatselijke gegevensbeschermingsautoriteit.
