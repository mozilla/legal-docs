# Privacyverklaring Common Voice 

Van kracht vanaf 15 augustus 2019 {: datetime="2019-08-15" }

## Privacy

Wanneer Mozilla (dat zijn wij) informatie van u ontvangt, beschrijft ons [Mozilla-privacybeleid](https://www.mozilla.org/privacy) hoe we met die informatie omgaan.

* **Demografische gegeven.** U kunt ons optioneel informatie sturen over uw accent, leeftijd en geslacht. Dit helpt ons en andere onderzoekers om technologie en hulpmiddelen voor spraak-naar-tekst te verbeteren en maken.

* **Accountgegevens.** U hoeft geen account te maken om Common Voice te gebruiken. Als u besluit om een account te maken, ontvangen we uw gebruikers naam en avatar, als u die verzendt. Uw e-mailadres wordt gekoppeld aan uw demografische gegevens en aan uw interactiegegevens, maar wordt niet publiekelijk gedeeld. We geven scoreborden weer met het aantal opnamen dat gebruikers hebben gemaakt. U kunt kiezen of u wel of niet op de openbare scoreborden wilt worden weergegeven. U kunt uw account op elk gewenst moment verwijderen, waarnaar uw gebruikersnaam en e-mailadres worden verwijderd.

* **Nieuwsbrief.** U kunt zich inschrijven voor onze nieuwsbrief. In dat geval hebben wij uw e-mailadres nodig. U kunt zich op elk gewenst moment uitschrijven voor de nieuwsbrief. Uw e-mailadres wordt vervolgens verwijderd uit de distributielijst voor de nieuwsbrief.

* **Spraakopnamen.** Spraakopnamen, met eventuele optionele demografische gegevens die zijn verstrekt, zijn mogelijk in de Common Voice-database beschikbaar voor het publiek en gebruik onder een ([CC0](https://creativecommons.org/publicdomain/zero/1.0/))-licentie (Creative Commons Zero).

* **Tekst.** Als u geschreven zinnen verzendt, stellen we deze ook beschikbaar in de Common Voice-database voor het publiek onder de [CC0](https://creativecommons.org/publicdomain/zero/1.0/)-licentie, in overeenstemming met al onze samples. We zullen deze zinnen niet koppelen aan de demografische gegevens die u verzendt.), in overeenstemming met al onze samples. We zullen deze zinnen niet koppelen aan de demografische gegevens die u verzendt.

* **Interactiegegevens.** We gebruiken Google Analytics om een beter inzicht te krijgen in uw interactie met de Common Voice-app of -website. We kunnen bijvoorbeeld cookies gebruiken voor het bijhouden van geanonimiseerde informatie, zoals het aantal spraaksamples dat u opneemt of beluistert, de interactie met knoppen en menu's en de sessieduur.

* **Technische gegevens.** We gebruiken Google Analytics om een beter inzicht te krijgen in uw interactie met de Common Voice-app of -website. We kunnen bijvoorbeeld cookies gebruiken voor het bijhouden van geanonimiseerde informatie, zoals het aantal spraaksamples dat u opneemt of beluistert, de interactie met knoppen en menu's en de sessieduur. We verzamelen ook de URL en de Common Voice-pagina's die u bezoekt. Om de Common Voice-ervaring voortdurend te kunnen verbeteren, verzamelen we informatie over browsertypen en -versies, de weergavepoortgrootte en de schermresolutie. Dit stelt ons in staat om te doorgronden wat de interactie van mensen is met Common Voice, zodat we verbeteringen kunnen aanbrengen. We verzamelen ook uw locatie en de taalinstellingen in uw browser om ervoor te zorgen dat alles er juist uitziet voor u. Als u zich wilt uitschrijven voor Google Analytics-gegevensverzameling, kunt u de [Google Analytics Opt-out Browser Add-on](https://tools.google.com/dlpage/gaoptout) installeren. Deze add-on stopt de gegevensverzending naar Google Analytics. 

[Meer informatie](https://github.com/mozilla/voice-web/blob/master/docs/data_dictionary.md).

