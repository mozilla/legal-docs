# Mozilla Abonnementsservices | Privacyverklaring

Versie 1.2, van kracht vanaf maandag 5 februari 2024
{: datetime="2024-02-05" }

## Bij Mozilla ontwerpen we producten met uw privacy in gedachten.

__Mozilla VPN__ beschermt internetverbindingen vanaf uw apparaat. Mozilla werkt samen met Mullvad om uw internetverkeer vertrouwelijk en veilig te versleutelen.

__Mozilla Monitor__ kan controleren of uw accounts betrokken zijn geweest in bekende gegevensinbreuken. In sommige regio's kan deze service u ook helpen bij het scannen op en het verwijderen van uw informatie op het web. 

__Firefox Relay__ beschermt uw identiteit met veilige e-mailmaskering en, in sommige regio's, telefoonmaskering. Onze veilige en eenvoudig te gebruiken maskers voor e-mailadressen en telefoonnummers helpen uw identiteit privé te houden. U kunt zich daarmee anoniem kunt aanmelden voor nieuwe accounts en spamberichten, ongewenste oproepen en ongewenste e-mail voorkomen.  

In deze privacyverklaring wordt uitgelegd welke gegevens Mozilla VPN, Mozilla Monitor en Firefox Relay verzamelen en delen, en waarom. We houden ons daarnaast aan het [Privacybeleid van Mozilla](https://www.mozilla.org/privacy/) ten aanzien van hoe we informatie ontvangen, verzamelen en delen.

## Zaken die u moet weten

__Mozilla-accountinformatie.__ Voor deze services is een Mozilla-account vereist, dat uw e-mailadres, landinstellingen en IP-adres naar Mozilla verzendt. Meer informatie over [procedures voor Mozilla-accountgegevens](https://www.mozilla.org/privacy/mozilla-accounts/).

__Betalingsinformatie.__ Wanneer u zich abonneert op de services, verricht u een betaling via een van onze externe betalingsproviders: Stripe, Apple, PayPal, or Google Pay. Mozilla ontvangt een registratie van uw account (met onder meer uw factureringsadres en de laatste vier cijfers van uw betalingsmethode) en de status van het abonnement van uw account. Uw volledige betalingsgegevens worden niet opgeslagen door Mozilla.

### Mozilla VPN {: #vpn }

__Interactiegegevens.__ Het verzamelen van interactiegegevens is standaard uitgeschakeld. Als u zich daarvoor inschrijft, ontvangt Mozilla gegevens over uw interactie met Mozilla VPN. Op basis van deze gegevens kunnen we bijvoorbeeld bepalen of u eventueel apps hebt uitgesloten bij de beveiliging (maar niet welke), op hoeveel apparaten u uw Mozilla VPN-abonnement gebruikt en of u de functies voor het blokkeren van advertenties hebt ingeschakeld. Lees [VPN-interactiegegevens](https://dictionary.telemetry.mozilla.org/apps/mozilla_vpn) voor een volledig overzicht van onze telemetrie. We gebruiken interactiegegevens om de prestaties en stabiliteit voor gebruikers te verbeteren en om de prestaties van de services te meten.

Daarnaast kan Mozilla, om de doeltreffendheid van onze marketing campagnes te doorgronden, na installatie van de app, uw IP-adres ontvangen als aanvulling op campagne- en verwijzingsgegevens, zoals welke advertentiecampagnes u hebt bekeken, evenals uw besturingssysteem, apparaattype en de versie van uw besturingssysteem. Mozilla deelt dit met Adjust, maar we delen of bewaren uw IP-adres niet. Lees de [Adjust-documentatie](https://github.com/mozilla-mobile/mozilla-vpn-client/blob/main/src/adjust/adjust.md).

__Technische gegevens.__ Bij services wordt uw IP-adres tijdelijk verzameld als onderdeel van onze serverlogboeken en gedurende 90 dagen bewaard. Voor VPN, ontvangt Mozilla basisinformatie over de geïnstalleerde versie van uw Mozilla VPN-clientsoftware en de apparaten waarop deze is geïnstalleerd, waaronder het besturingssysteem en de hardwareconfiguratie. We gebruiken technische gegevens om de prestaties en stabiliteit voor gebruikers te verbeteren en om de prestaties van de services te meten. 

Daarnaast geldt dat als u toestemming hebt gegeven in de toepassing voor gegevensverzameling, onze partner Sentry.io technische gegevens ontvangt voor doeleinden op het vlak van fout- en prestatiebewaking. Lees het [Privacybeleid van Sentry.io](https://sentry.io/privacy/) voor meer informatie.

__Locatiegegevens.__ Mozilla ontvangt uw IP-adres wanneer u zich registreert voor en gebruikmaakt van de service(s). Het IP-adres wordt verzameld als onderdeel van onze serverlogboeken en gedurende 90 dagen bewaard. Wij gebruiken het IP-adres om uw locatie bij benadering te bepalen omdat de beschikbaarheid, prijzen en aanbiedingen van Mozilla Abonnementsservices afhankelijk kunnen zijn van uw land. We gebruiken dit IP-adres ook voor doeleinden die betrekking hebben op fraude- en misbruikpreventie in onze producten.

__Netwerkgegevens.__ Wanneer u Mozilla VPN activeert, versleutelt dit uw internetverkeer en verzendt Mozilla VPN dit naar Mullvad. Er worden in geen geval logboeken bijgehouden van uw netwerkactiviteit, niet door Mozilla en niet door onze partner Mullvad, wanneer u de Mozilla VPN-service gebruikt. Lees het [privacybeleid van Mullvad](https://mullvad.net/help/no-logging-data-policy/) voor meer informatie.

### Mozilla Monitor {: #monitor }

__Interactiegegevens.__ Mozilla ontvangt gegevens over uw interacties met de Services. Dit is bijvoorbeeld wanneer u zich aan- en afmeldt en over de voorkeuren die u instelt. Lees meer over [Monitor-interactiegegevens](https://dictionary.telemetry.mozilla.org/apps/monitor_frontend). Algemener, gebruiken we mogelijk ook cookies, apparaatinformatie en IP-adressen en clear GIFs, cookies en services van derde partijen om ons op basis van samengevoegde gegevens te helpen doorgronden hoe gebruikers gebruikmaken van onze producten, services, communicaties, websites, online campagnes, snippets, apparaten en andere platforms. We gebruiken:

* [HaveIbeenpwned.](https://haveibeenpwned.com/) HaveIbeenpwned ontvangt een gehashte versie van uw e-mailadres om te scannen op welk punt uw persoonlijke gegevens mogelijk zijn gecompromitteerd. HaveIbeenpwned bewaart deze persoonlijke gegevens om onafgebroken te scannen op nieuwe inbreuken. U kunt via het [uitschrijfmechanisme](https://haveibeenpwned.com/OptOut) van HaveIbeenpwned om verwijdering van uw e-mailadres aanvragen.
  
* [OneRep.](https://onerep.com/) Als u zich in de Verenigde Staten bevindt en een Monitor Plus-abonnement hebt, ontvangt OneRep uw voornaam en achternaam, e-mailadres, telefoonnummer, fysieke adres en geboortedatum om sites van gegevenshandelaren te scannen op uw persoonlijke gegevens en om verwijdering daarvan aan te vragen. OneRep bewaart uw persoonlijke gegevens tot u uw Monitor-abonnement opzegt om te controleren of uw informatie wordt weergegeven op aanvullende sites of opnieuw verschijnt op sites waarop deze al is verwijderd.
  
* [Amazon Web Services (AWS).](https://aws.amazon.com/privacy/) Mozilla Monitor gebruikt AWS om via e-mail contact met u op te nemen in verband met de Mozilla Monitor-service. Dit omvat volledige rapporten, inbreukmeldingen en veiligheidstips. Deze gegevens worden verwijderd wanneer u uw Monitor-abonnement opzegt. 
 

### Firefox Relay {: #relay }

__Interactiegegevens.__ Mozilla ontvangt bijvoorbeeld gegevens over uw interacties met Firefox Relay wanneer u zich aan- en afmeldt en wanneer u voorkeuren instelt. Meer informatie over [Relay-interactiegegevens](https://github.com/mozilla/fx-private-relay/blob/main/METRICS.md); u kunt zich uitschrijven voor deze verzameling door de functie [Do Not Track (DNT)](https://support.mozilla.org/kb/how-do-i-turn-do-not-track-feature) in te schakelen in uw browser. 

Algemener, gebruiken we mogelijk ook cookies, apparaatinformatie en IP-adressen en cookies en services van derde partijen om ons op basis van samengevoegde gegevens te helpen doorgronden hoe gebruikers gebruikmaken van onze producten, services, communicaties, websites, online campagnes, snippets, apparaten en andere platforms. We gebruiken:

* Google Analytics. Google Analytics plaatst een cookie op uw apparaat voor het ophalen van meetwaarden over hoe gebruikers onze websites gebruiken. Dit helpt ons om sitecontent te verbeteren. Installeer de add-on [Google Analytics Opt-out](https://tools.google.com/dlpage/gaoptout) in uw browser als u gegevensdoorgifte over uw gebruik van Monitor aan Google Analytics wilt verhinderen.

__Technische gegevens.__ Mozilla ontvangt basisinformatie over de geïnstalleerde versie van uw Relay-software (add-ons) en het apparaat waarop deze is geïnstalleerd, waaronder het besturingssysteem en de hardwareconfiguratie. Bij services wordt uw IP-adres tijdelijk verzameld als onderdeel van onze serverlogboeken en gedurende 90 dagen bewaard. We gebruiken technische gegevens om de prestaties en stabiliteit voor gebruikers te verbeteren en om de prestaties van de services te meten.

__Locatiegegevens.__ Mozilla ontvangt uw IP-adres wanneer u zich registreert voor de service(s) en wanneer u deze gebruikt. Wij gebruiken het IP-adres om uw locatie bij benadering te bepalen omdat de beschikbaarheid, prijzen en aanbiedingen van Mozilla Abonnementsservices afhankelijk kunnen zijn van uw land. We gebruiken uw IP-adres ook voor doeleinden die betrekking hebben op fraude- en misbruikpreventie in onze producten.

__E-mailberichten via Firefox Relay.__ Als u uw e-mailberichten verzendt en doorstuurt vanaf uw gemaskeerde e-mailadressen naar uw primaire e-mailadres, verwerkt Firefox Relay uw e-mailberichten. We lezen en bewaren de content van uw berichten nooit. In het geval dat een e-mail niet aan u kan worden bezorgd, bewaren we deze op onze servers en verwijderen we deze nadat de e-mail is bezorgd (in geen enkel geval bewaren we het bericht langer dan drie dagen). Als u de functie gebruikt voor het blokkeren van reclamegebonden e-mail, controleert de service de e-mailheaders om te bepalen of een e-mail wel of niet moet worden geblokkeerd.

__Firefox Relay-maskers (en waar u deze gebruikt).__ Mozilla bewaart een kopie van uw accountgegevens om de service te verlenen, met name om uw primaire e-mailadres te koppelen aan uw gemaskeerde e-mailadres(sen). Als u een aangepast masker maakt, slaat Mozilla dit op om e-mails ernaartoe door te sturen. Mozilla slaat de site op waar u het masker hebt gemaakt, de sites waar u het masker vervolgens gebruikt en eventuele labels die aan het masker zijn gekoppeld, zodat uw maskers gemakkelijk zijn terug te vinden wanneer u deze wilt gebruiken. Lees meer informatie om te ontdekken hoe u [deze functies in- en uitschakelt](https://relay.firefox.com/faq)

__Telefoongesprekken en sms-berichten via Firefox Relay.__ Om uw telefoongesprekken en sms-berichten te verzenden en door te sturen, verwerkt Firefox Relay uw telefoonnummer en sms-berichten. Wij slaan een logboek op van de telefoonnummers waarmee u via Relay contact hebt opgenomen om u uw bel- en sms-logboeken te kunnen tonen, sms-antwoorden te versturen en om telefoonnummers te blokkeren. Wij controleren de telefoongesprekken die u via Firefox Relay voert niet en slaan de inhoud ervan niet op. Lees meer informatie om te ontdekken hoe u [deze functies in- en uitschakelt](https://relay.firefox.com/faq)

__Informatie die wij delen.__ Firefox Relay deelt informatie met derden om u de service te kunnen leveren. Mozilla heeft een contract met deze bedrijven dat hen verplicht om uw informatie te beschermen. Dit is wie we inzetten om Firefox Relay te ondersteunen:

* __[Amazon Web Services.](https://aws.amazon.com/privacy/)__ Amazon Web Services (AWS) is een platform voor cloudcomputing. Firefox Relay maakt gebruik van AWS om naar uw gemaskeerde e-mailadres(sen) verzonden e-mails te ontvangen en door te sturen naar het primaire e-mailadres dat aan uw Mozilla-account is gekoppeld. Alleen Mozilla kent de koppeling tussen uw primaire e-mailadres en uw gemaskeerde e-mailadres(sen).

* __[Twilio.](https://www.twilio.com/en-us/legal/privacy)__ Twilio ontvangt uw telefoonnummer, uw telefoonmasker en de telefoonnummers waarmee u telefoongesprekken en sms-berichten uitwisselt. Twilio ontvangt ook de inhoud van sms-berichten die u via Firefox Relay verstuurt en ontvangt en Mozilla heeft de Twilio-service zodanig ingesteld dat de records van de sms-berichten die u via Firefox Relay verstuurt en ontvangt, na 7 dagen worden verwijderd.

## Andere informatie die u moet weten

U kunt meer te weten komen over het [beheren van uw gegevens](https://support.mozilla.org/kb/firefox-accounts-managing-account-data) en hoe [synchroniseren inschakelt of uitschakelt](https://support.mozilla.org/kb/how-do-i-set-sync-my-computer). Verder is veel van de informatie die we opslaan over Mozilla-accountgebruikers, eenvoudig toegankelijk door u [aan te melden](https://accounts.firefox.com/signin) bij uw account. Daar kunt u ook uw [instellingen voor het delen van gegevens](https://accounts.firefox.com/settings/) bijwerken. Neem bij aanvragen met betrekking tot uw persoonlijke gegevens contact met ons op via onze [Portal voor toegangsaanvragen voor betrokkenen](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0).

Als u andere vragen hebt over persoonlijke gegevens of onze privacyprocedures, kunt u contact met ons opnemen via compliance@mozilla.com.

We reageren op alle aanvragen van personen die hun gegevensbeschermingsrechten willen uitoefenen ongeacht waar deze personen wonen. Wij zullen uw verzoek inwilligen, tenzij er een wettelijke verplichting bestaat die ons belet dit te doen of er een wettelijke uitzondering van toepassing is.

Bezoek onze [forums](https://support.mozilla.org/) voor algemene Help-ondersteuning.
