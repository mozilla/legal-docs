# Mozilla Abonnementsservices | Privacyverklaring

Versie 1.0, van kracht vanaf dinsdag 11 oktober 2022
{: datetime="2022-10-11" }

## Bij Mozilla ontwerpen we producten met uw privacy in gedachten.

__Mozilla VPN__ beschermt internetverbindingen vanaf uw apparaat. Mozilla werkt samen met Mullvad om uw internetverkeer vertrouwelijk en veilig te versleutelen.

__Met Firefox Relay__ kunt u uw primaire e-mailadres en telefoonnummer beschermen en privé houden voor onlineservices door een uniek, willekeurig, gemaskeerd telefoonnummer en e-mailadres(sen) te maken.

In deze privacyverklaring wordt uitgelegd welke gegevens Mozilla Relay en Mozilla VPN verzamelen en delen, en waarom. We houden ons daarnaast aan het [Privacybeleid van Mozilla](https://www.mozilla.org/privacy/) ten aanzien van hoe we informatie ontvangen, verzamelen en delen.

## Zaken die u moet weten

__Firefox-accountinformatie.__ Voor deze Services is een Firefox-account vereist, dat uw e-mailadres, landinstellingen en IP-adres naar Mozilla verzendt. Meer informatie over [procedures voor Firefox-accountgegevens](https://www.mozilla.org/privacy/firefox/#firefox-accounts-join-firefox).

__Betalingsinformatie.__ Wanneer u zich abonneert op de Services, verricht u een betaling via een van onze externe betalingsproviders: Stripe, Apple, PayPal, or Google Pay. Mozilla ontvangt een registratie van uw account (met onder meer uw factureringsadres en de laatste vier cijfers van uw betalingsmethode) en de status van het abonnement van uw account. Uw volledige betalingsgegevens worden niet opgeslagen door Mozilla.

__Interactiegegevens.__ Mozilla ontvangt gegevens over uw interacties met de Services. Bijvoorbeeld wanneer u zich aanmeldt en afmeldt, en de voorkeuren die u instelt. Lees meer informatie over [VPN-interactiegegevens](https://dictionary.telemetry.mozilla.org/apps/mozilla_vpn) en [Relay-interactiegegevens](https://github.com/mozilla/fx-private-relay/blob/main/METRICS.md).

__Technische gegevens.__ Mozilla ontvangt basisinformatie over de geïnstalleerde versie van uw VPN- of Relay-software (add-ons) en het apparaat waarop ze zijn geïnstalleerd, waaronder het besturingssysteem en de hardwareconfiguratie. Uw IP-adres wordt tijdelijk verzameld als onderdeel van onze serverlogs en gedurende 90 dagen bewaard. Er worden geen serverlogboeken bijgehouden van uw netwerkactiviteit, niet door Mozilla en niet door onze partner Mullvad, wanneer u de Mozilla VPN-service gebruikt.
We gebruiken de gegevens om de prestaties en stabiliteit voor gebruikers te verbeteren en om de prestaties van de Services te meten.

### Mozilla VPN {: #vpn }

__Locatiegegevens.__ Mozilla VPN ontvangt uw IP-adres wanneer u zich registreert voor de service en wanneer u deze gebruikt. Wij gebruiken het IP-adres om uw locatie bij benadering te bepalen om in te stellen met welke VPN-server u verbinding maakt en omdat de beschikbaarheid, prijzen en aanbiedingen van Mozilla VPN afhankelijk kunnen zijn van uw land.

__Campagne- en verwijzingsgegevens.__ Met deze gegevens kan Mozilla VPN de doeltreffendheid van onze marketingcampagnes doorgronden. Na installatie van de app kan Mozilla uw IP-adres ontvangen als aanvulling op campagne- en verwijzingsgegevens, zoals welke advertentiecampagnes u hebt bekeken, evenals uw besturingssysteem, apparaattype en de versie van uw besturingssysteem. Mozilla deelt dit met Adjust, maar we delen of bewaren uw IP-adres niet. Lees de [Adjust-documentatie](https://github.com/mozilla-mobile/mozilla-vpn-client/blob/main/src/apps/vpn/adjust/adjust.md).

__Netwerkgegevens.__ Mullvad ontvangt uw internetverkeer voor het verzorgen van deze service. Wanneer u Mozilla VPN activeert, versleutelt dit uw internetverkeer en verzendt Mozilla VPN dit naar Mullvad. Mullvad heeft zich ertoe verbonden geen van de gegevens die het ontvangt, in logboeken te registreren. Lees het [privacybeleid van Mullvad](https://mullvad.net/help/no-logging-data-policy/) voor meer informatie.

### Firefox Relay {: #relay }

__E-mailberichten.__ Als u uw e-mailberichten verzendt en doorstuurt vanaf uw gemaskeerde e-mailadressen naar uw primaire e-mailadres, verwerkt Firefox Relay uw e-mailberichten. We lezen en bewaren de content van uw berichten nooit. In het geval dat een e-mail niet aan u kan worden bezorgd, bewaren we deze op onze servers en verwijderen we deze nadat de e-mail is bezorgd (in geen enkel geval bewaren we het bericht langer dan drie dagen). Als u de functie gebruikt voor het blokkeren van reclamegebonden e-mail, controleert de Service de e-mailheaders om te bepalen of een e-mail wel of niet moet worden geblokkeerd.

__Maskers en waar u deze gebruikt.__ Mozilla bewaart een kopie van uw accountgegevens om de service te verlenen, met name om uw primaire e-mailadres te koppelen aan uw gemaskeerde e-mailadres(sen). Als u een aangepast masker maakt, slaat Mozilla dit op om e-mails ernaartoe door te sturen. Mozilla slaat de site op waar u het masker hebt gemaakt, de sites waar u het masker vervolgens gebruikt en eventuele labels die aan het masker zijn gekoppeld, zodat uw maskers gemakkelijk zijn terug te vinden wanneer u deze wilt gebruiken. Lees meer informatie om te ontdekken hoe u [deze functies in- en uitschakelt](https://relay.firefox.com/faq).

__Telefoongesprekken en sms-berichten.__ Om uw telefoongesprekken en sms-berichten te verzenden en door te sturen, verwerkt Firefox Relay uw telefoonnummer en sms-berichten. Wij slaan een logboek op van de telefoonnummers waarmee u via Relay contact hebt opgenomen om u uw bel- en sms-logboeken te kunnen tonen, sms-antwoorden te versturen en om telefoonnummers te blokkeren. Wij controleren de telefoongesprekken die u via Firefox Relay voert niet en slaan de inhoud ervan niet op.

Lees de telemetriedocumentatie voor [Firefox Relay](https://github.com/mozilla/fx-private-relay/blob/main/METRICS.md). U kunt zich voor het verzamelen van telemetrie afmelden door de '[Niet volgen](https://support.mozilla.org/kb/how-do-i-turn-do-not-track-feature)'-functie in uw browser in te schakelen.

__Informatie die wij delen.__ Firefox Relay deelt informatie met derden om u de service te kunnen leveren. Mozilla heeft een contract met dit bedrijf dat dit bedrijf verplicht om uw informatie te beschermen. Dit is wie we inzetten om Firefox Relay te ondersteunen:

* __[Amazon Web Services.](https://aws.amazon.com/privacy/)__ Amazon Web Services (AWS) is een platform voor cloudcomputing. Firefox Relay maakt gebruik van AWS om naar uw gemaskeerde e-mailadres(sen) verzonden e-mails te ontvangen en door te sturen naar het primaire e-mailadres dat aan uw Firefox-account is gekoppeld. Alleen Mozilla kent de koppeling tussen uw primaire e-mailadres en uw gemaskeerde e-mailadres(sen).

* __[Twilio.](https://www.twilio.com)__ Twilio ontvangt uw telefoonnummer, uw telefoonmasker en de telefoonnummers waarmee u telefoongesprekken en sms-berichten uitwisselt. Twilio ontvangt ook de inhoud van sms-berichten die u via Firefox Relay verstuurt en ontvangt en Mozilla heeft de Twilio-service zodanig ingesteld dat de records van de sms-berichten die u via Firefox Relay verstuurt en ontvangt, na 7 dagen worden verwijderd.

## Andere informatie die u moet weten

Veel van de informatie die we bewaren over onze Firefox-accountgebruikers is eenvoudig toegankelijk door u aan te melden bij uw account. [Meer informatie over het beheren van uw gegevens](https://support.mozilla.org/products/privacy-and-security/user-control). Neem contact met ons op via onze [Portal voor toegangsaanvragen voor betrokkenen](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0) voor aanvragen.

Als u andere vragen hebt over onze privacyprocedures, kunt u contact met ons opnemen via compliance@mozilla.com.

We reageren op alle aanvragen van personen die hun gegevensbeschermingsrechten willen uitoefenen ongeacht waar deze personen wonen. Wij zullen uw verzoek inwilligen, tenzij er een wettelijke verplichting bestaat die ons belet dit te doen of er een wettelijke uitzondering van toepassing is.

Bezoek onze [forums](https://support.mozilla.org/) voor algemene Help-ondersteuning.
