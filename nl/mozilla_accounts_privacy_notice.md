# Privacymelding voor Mozilla-accounts

Versie 1.0, van kracht vanaf woensdag 1 november 2023
{: datetime="2023-11-01" }

In deze Privacymeldingen leggen we uit welke gegevens over u Mozilla verzamelt en deelt. We houden ons daarnaast aan de procedures die zijn beschreven in het [Privacybeleid](https://www.mozilla.org/privacy/) van Mozilla voor wat betreft hoe we informatie ontvangen, hanteren en delen wanneer u een [Mozilla-account](https://accounts.firefox.com/) hebt. Er wordt mogelijk aanvullende informatie verzameld en gedeeld via verschillende producten en services waartoe u toegang hebt met uw Mozilla-account. Lees alle documentatie of ontdek hoe u de[ gegevens van uw Mozilla-account of onze gegevensprocedures beheert](https://support.mozilla.org/kb/firefox-accounts-managing-account-data) voor [websites en e-mail](https://www.mozilla.org/privacy/websites/). U kunt ook de privacymeldingen lezen voor de aan uw Mozilla-account gekoppelde services, te weten:

- [Firefox Browser](https://www.mozilla.org/privacy/firefox/)
- [Firefox Monitor](https://www.mozilla.org/privacy/firefox-monitor)
- [Pocket](https://getpocket.com/privacy/)
- [Firefox Sync](https://www.mozilla.org/privacy/firefox/#sync)
- [Firefox Relay](https://www.mozilla.org/privacy/firefox-relay/)
- [Mozilla VPN](https://www.mozilla.org/privacy/mozilla-vpn/)
- [MDN Plus](https://www.mozilla.org/privacy/mdn-plus/)
- [Mozilla Hubs](https://www.mozilla.org/privacy/hubs/)
- [Thunderbird](https://www.mozilla.org/privacy/thunderbird/)

## Zaken die u moet weten

__Registratiegegevens.__ Mozilla ontvangt uw e-mailadres en een hash van uw wachtwoord wanneer u zich registreert voor een Mozilla-account. U kunt ervoor kiezen om uw leeftijd op te geven en om een weergavenaam of profielafbeelding op te nemen. Uw e-mailadres wordt verzonden naar onze leverancier voor e-mail, Acoustic, dat een eigen [privacybeleid](https://acoustic.com/privacy-notice/) heeft. We gebruiken de services van Acoustic om met u te communiceren.

__Locatiegegevens.__ Wij gebruiken het IP-adres om uw locatie bij benadering te bepalen voor doeleinden die betrekking hebben op fraude- en misbruikpreventie in onze producten. We sturen u e-mailmeldingen als we verdachte activiteiten detecteren, zoals accountaanmeldingen vanaf andere locaties. 

__Interactiegegevens.__ We ontvangen gegevens zoals uw bezoeken aan de [Mozilla-website](https://accounts.firefox.com/), dashboards en menuvoorkeuren, welke producten u gebruikt in combinatie met uw Mozilla-account en hoe u onze e-mails en sms-berichten gebruikt. We doen dit om inzicht te krijgen in uw gebruik van onze producten en services, zodat we deze kunnen verbeteren en om u handige tips over uw Mozilla-account en berichten in de app te sturen. Meer informatie over interactiegegevens die we verzamelen, vindt u in de [Glean Dictionary](https://dictionary.telemetry.mozilla.org/apps/accounts_frontend) en onze [gegevensdocumentatie](https://docs.telemetry.mozilla.org/datasets/fxa).

__Technische gegevens.__ Voor het weergeven van welke apparaten worden gesynchroniseerd met uw Mozilla-account en voor het leveren van beveiligingsfunctionaliteit, slaan we informatie op, zoals het besturingssysteem van uw apparaat, browser en versie, tijdstempel en landinstelling. We slaan dezelfde informatie op voor apparaten die met uw account zijn verbonden. Als u uw Mozilla-account gebruikt om u aan te melden bij andere websites of services (zoals Pocket of Mozilla VPN), ontvangen we de tijdstempel van deze aanmeldingen.

## Andere informatie die u moet weten

U kunt meer te weten komen over het [beheren van uw gegevens](https://support.mozilla.org/kb/firefox-accounts-managing-account-data) en hoe [synchroniseren inschakelt of uitschakelt](https://support.mozilla.org/kb/how-do-i-set-sync-my-computer). Verder is veel van de informatie die we opslaan over Mozilla-accountgebruikers, eenvoudig toegankelijk door u [aan te melden bij uw account](https://accounts.firefox.com/signin). Daar kunt u ook uw [instellingen voor het delen van gegevens](https://accounts.firefox.com/settings/) bijwerken. Neem bij aanvragen met betrekking tot uw persoonlijke gegevens contact met ons op via onze [Portal voor toegangsaanvragen voor betrokkenen](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0).

Als u andere vragen hebt over persoonlijke gegevens of onze privacyprocedures, kunt u contact met ons opnemen via compliance@mozilla.com. We reageren op alle aanvragen van individuen die hun gegevensbeschermingsrechten willen uitoefenen in overeenstemming met toepasselijke gegevensbeschermingswetgeving.
