## <span class="privacy-header-firefox">MDN Plus</span> <span class="privacy-header-policy">-privacyverklaring</span>

Versie 1.2, van kracht vanaf woensdag 1 november 2023
{: datetime="2023-11-01" }

## Bij Mozilla ontwerpen we producten met uw privacy in gedachten.

MDN Plus is een abonnementsservice die premium functionaliteit verzorgt. MDN Plus richt zich erop om ontwikkelaars een aangepaste ervaring te bieden op MDN, zodat hun productiviteit toeneemt en hun dagelijkse leven geslaagder wordt.

Deze privacyverklaring gaat in op welke gegevens MDN Plus verzamelt en deelt en waarom. We houden ons daarnaast aan het [Privacybeleid van Mozilla](https://www.mozilla.org/privacy/) ten aanzien van hoe we informatie ontvangen, verzamelen en delen.

## Zaken die u moet weten:

### Informatie die we verzamelen {: #InfoWeCollect }

__Mozilla-accountinformatie.__ Deze service vereist een Mozilla-Account, dat MDN Plus alleen-lezen toegang biedt tot de profielinformatie in uw Mozilla-account, zoals uw gebruikers-ID, weergavenaam, avatar, e-mailadres, landinstellingen en actieve productabonnementen. Meer informatie over [procedures voor Mozilla-accountgegevens](https://www.mozilla.org/privacy/mozilla-accounts).

__MDN Plus-accountinformatie.__ Wanneer u de MDN Plus-functies gebruikt, ontvangen we de gegevens die zijn vereist om die functies voor u te verzorgen. Als u bijvoorbeeld een reeks pagina's opslaat, ontvangen wij uw opgeslagen pagina's.

__Locatie-information.__ MDN Plus ontvangt uw IP-adres wanneer u zich registreert voor de service en wanneer u deze gebruikt. We gebruiken het IP-adres om uw locatie bij benadering te bepalen omdat MDN Plus momenteel alleen in bepaalde landen beschikbaar is.

__Betalingsinformatie.__ Wanneer u zich abonneert op MDN Plus, doet u een betaling via een van onze externe betalingsproviders: Stripe, Apple, PayPal, or Google Pay. Mozilla ontvangt een registratie van uw account (met onder meer uw factureringsadres en de laatste vier cijfers van uw betalingsmethode) en de status van het abonnement van uw account. Uw volledige betalingsgegevens worden niet opgeslagen door Mozilla.

__Interactiegegevens.__ Mozilla ontvangt gegevens over uw interactie met MDN Plus, waaronder gegevens over wanneer u zich aanmeldt en wanneer u wijzigingen aanbrengt in uw Mozilla-account, zoals het wijzigen van uw e-mailadres of productabonnementen.

__Technische gegevens.__ Mozilla ontvangt basisinformatie van MDN Plus over de webbrowser die u gebruikt en het besturingssysteem waaronder deze wordt uitgevoerd. Wanneer MDN Plus verbinding maakt met onze servers voor het verifiÃ«ren en bijwerken van uw MDN Plus-account, wordt uw IP-adres tijdelijk verzameld als onderdeel van onze serverlogboeken. 

We gebruiken de gegevens om prestaties en de stabiliteit voor gebruikers te verbeteren en om de prestaties van MDN Plus te meten.

MDN Plus deelt uw gegevens niet met derde partijen.

### Vragen over gegevensprivacy? {: #markup }

Veel van de informatie die we opslaan over Mozilla-accountgebruikers is eenvoudig toegankelijk door u [aan te melden bij uw account](https://accounts.firefox.com/signin). Daar kunt u ook uw instellingen voor het delen van gegevens bijwerken. Neem bij aanvragen met betrekking tot uw persoonlijke gegevens contact met ons op via onze [Portal voor toegangsaanvragen voor betrokkenen](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0).

Als u andere vragen hebt over onze privacyprocedures, kunt u contact met ons opnemen via compliance@mozilla.com.

We reageren op alle aanvragen van personen die hun gegevensbeschermingsrechten willen uitoefenen, ongeacht waar deze personen wonen. Wij zullen uw verzoek inwilligen, tenzij er een wettelijke verplichting bestaat die ons belet dit te doen of er een wettelijke uitzondering van toepassing is.

Bezoek onze [forums](https://support.mozilla.org/) voor algemene Help-ondersteuning met betrekking tot MDN Plus.
