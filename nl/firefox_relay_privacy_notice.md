# Privacykennisgeving van Firefox Relay

*Versie 1.3, van kracht vanaf donderdag 10 maart 2022*
{: datetime="2022-03-10" }

Met Firefox Relay (de Service) kunt u uw primaire e-mailadres veilig en privé houden voor online services. U maakt hiertoe willekeurige aliase-mailaddressen. Deze privacyverklaring gaat in op welke gegevens Firefox Relay verzamelt en deelt en waarom. We houden ons daarnaast aan het [Privacybeleid van Mozilla](https://www.mozilla.org/privacy/) ten aanzien van hoe we informatie ontvangen, verzamelen en delen.

### Informatie die we verzamelen

__Firefox-accountinformatie.__ Deze service vereist een [Firefox-account](https://www.mozilla.org/privacy/firefox/#firefox-accounts-join-firefox) dat uw e-mailadres, landinstellingen en IP-adres naar Mozilla verzendt. Mozilla bewaart een kopie van uw accountinformatie voor het verzorgen van de service en in het bijzonder om uw primaire e-mailadres te koppelen aan uw alias emailadres(sen).

__E-mailberichten.__ Als u uw e-mailberichten verzendt en doorstuurt vanaf uw alias-e-mailadressen naar uw primaire e-mailadres, verwerkt Firefox Relay uw e-mailberichten. We lezen en bewaren de content van uw berichten nooit. In het geval dat een e-mail niet aan u kan worden bezorgd, bewaren we deze op onze servers en verwijderen we deze nadat de e-mail is bezorgd (in geen enkel geval bewaren we het bericht langer dan drie dagen). Als u de functie gebruikt voor het blokkeren van reclamegebonden e-mail, controleert de Service de e-mailheaders om te bepalen of een e-mail wel of niet moet worden geblokkeerd.

__Aliassen en waar u deze gebruikt__: Als u een aangepaste alias hebt gemaakt, slaat Mozilla deze op, zodat e-mail naar deze alias kan worden doorgestuurd. Mozilla registreert de site waarop u de alias hebt gemaakt, sites waarop u vervolgens de alias gebruikt en eventuele labels bij de alias om ervoor te zorgen dat uw aliassen eenvoudig kunnen worden gevonden wanneer u klaar bent om deze te gebruiken. [Hier](https://relay.firefox.com/faq) vindt u meer informatie over hoe u deze functies kunt inschakelen en uitschakelen.

__Interactiegegevens.__ Mozilla ontvangt gegevens over de interactie met Firefox Relay, zoals wanneer u op de knoppen voor registreren of toevoegen aan Firefox klikt en wanneer u een aliase-mailadres maakt, uitschakelt of verwijdert.

__Technische gegevens.__ Mozilla ontvangt basisinformatie van Firefox Relay over uw apparaat en browser, waaronder de browserversie, de taal, het besturingssysteem van het apparaat en de hardwareconfiguratie.

__Betalingsinformatie__: Wanneer u zich abonneert op Firefox Relay Premium, doet u een betaling via een van onze externe betalingsproviders: Stripe of PayPal. Mozilla ontvangt een registratie van uw account (met onder meer uw factureringsadres en de laatste vier cijfers van uw betalingsmethode) en de status van het abonnement van uw account. Uw volledige betalingsgegevens worden niet opgeslagen door Mozilla.

Lees de telemetriedocumentatie voor [Firefox Relay](https://github.com/mozilla/fx-private-relay/blob/main/METRICS.md). U kunt zich uitschrijven voor telemetrieverzameling door de functie [Do Not Track (DNT)](https://support.mozilla.org/kb/how-do-i-turn-do-not-track-feature) in uw browser in te schakelen.  

### Informatie die we delen

Firefox Relay deelt informatie met een derde partij om de service voor u te verzorgen. Mozilla heeft een overeenkomsten met dit bedrijf die hen verplicht om uw informatie te beschermen. Hier volgt wie we gebruiken ter ondersteuning van Firefox Relay:

__[Amazon Web Services](https://aws.amazon.com/privacy/)__. Amazon Web Services (AWS) is een cloud computing-platform. Firefox Relay gebruikt AWS voor de ontvangst van e-mails die zijn verzonden naar uw aliase-mailadres(sen) en om deze door te sturen naar uw primaire e-mailadres dat is gekoppeld aan uwFirefox-account. Alleen Mozilla kent de koppeling tussen uw primaire e-mailadres en uw aliase-mailadres(sen).
