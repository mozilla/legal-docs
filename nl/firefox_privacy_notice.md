# Firefox-privacyverklaring

Van kracht vanaf maandag 2 juni 2025
{: datetime="2025-06-02" }

<a class="link-next-pn" href="https://www.mozilla.org/privacy/firefox/next">We werken onze privacyverklaring bij. Klik hier om de nieuwe versie te bekijken.</a>

## Bij Mozilla zijn we ervan overtuigd dat privacy van essentieel belang is voor een gezond internet

Dat is de reden waarom we Firefox en al onze producten maken: zodat u meer controle hebt over de informatie die u online deelt en over de informatie die u met ons deelt. In deze Privacyverklaring leggen we uit welke gegevens we verwerken, hoe we dat doen en voor welk doel. Vervolgens leggen we uit welke keuzes u hebt voor hoe we uw informatie verwerken en hoe u deze kunt uitoefenen.

## Hoe worden uw gegevens gebruikt?

### U voorzien van de Firefox-browser

Mozilla verzamelt [bepaalde gegevens](#bookmark-how-we-use-data), zoals technische gegevens of gegevens over instellingen,voor het verzorgen van de kernfunctionaliteit van de Firefox-browser en gekoppelde services, zoals uw apparaat onderscheiden van dat van anderen, het onthouden en respecteren van uw instellingen en u voorzien van standaardfuncties, zoals [Nieuw tabblad](https://support.mozilla.org/kb/about-new-tab-page), [PDF bewerken](https://support.mozilla.org/kb/view-pdf-files-firefox-or-choose-another-viewer), [wachtwoordbeheer](https://support.mozilla.org/kb/manage-your-logins-firefox-password-manager) en [Totale cookiebescherming](https://support.mozilla.org/kb/introducing-total-cookie-protection-standard-mode). U kunt uw Firefox-ervaring verder aanpassen door uw [besturingselementen, knoppen en werkbalken](https://support.mozilla.org/kb/customize-firefox-controls-buttons-and-toolbars) aan te passen en [functies toe te voegen via add-ons](https://support.mozilla.org/kb/find-and-install-add-ons-add-features-to-firefox).

Sommige Firefox-functies, zoals geautomatiseerde [vertaling](https://support.mozilla.org/kb/website-translation) voor webpagina's en [suggesties voor alternatieve tekst wanneer u afbeeldingen in uw PDF's uploadt](https://support.mozilla.org/kb/pdf-alt-text), worden mogelijk gemaakt door artificiële intelligentie (AI) op basis van kleine taalmodellen die naar uw apparaat worden gedownload. Deze werken lokaal. Content van webpagina's, PDF's, afbeeldingen en tabblad-URL's blijft op uw apparaat en wordt niet zonder uw nadrukkelijke toestemming naar servers van Mozilla verzonden of gebruikt voor trainingsdoeleinden. Houd er rekening mee dat Firefox-functies AI-modellen van derde partijen kunnen integreren, zoals gedetailleerd is beschreven in deze Verklaring.

#### Meer informatie, waaronder hoe u uw gegevensinstellingen kunt aanpassen

U kunt meer gedetailleerde informatie lezen over de informatie die we verzamelen voor [desktops](https://dictionary.telemetry.mozilla.org/apps/firefox_desktop), [Android](https://dictionary.telemetry.mozilla.org/apps/fenix) of [iOS](https://dictionary.telemetry.mozilla.org/apps/firefox_ios). U kunt uw instellingen voor gegevensverzameling voor [desktops](https://support.mozilla.org/kb/manage-firefox-data-collection-privacy-settings) en [mobiele apparaten](https://support.mozilla.org/kb/mobile-manage-firefox-data-collection-and-privacy) op elk gewenst moment wijzigen.

### Firefox aanpassen aan uw behoeften

Firefox verwerkt een verscheidenheid aan persoonlijke gegevens op een manier waarop deze uw apparaat niet verlaten, zoals uw navigatiegeschiedenis, tijdelijke internetbestanden en cookies. Dit betekent dat de gegevens op uw apparaat blijven en niet naar Mozilla worden verzonden, tenzij anders is aangegeven in deze Verklaring. Als u dat toestaat, kan uw exacte locatie ook worden verwerkt voor aan locatie gerelateerde functionaliteit voor websites, zoals Google Maps. Deze gegevens worden alleen geopend vanaf uw apparaat door de website(s) waarvoor u dit inschakelt. Deze gegevens worden niet naar servers van Mozilla verzonden.

#### Meer informatie, waaronder hoe u uw gegevensinstellingen kunt aanpassen

Gegevens die op uw apparaat worden verwerkt, blijven onder uw controle. U kunt uw [navigatiegegevens](https://support.mozilla.org/kb/delete-browsing-search-download-history-firefox) en uw [instellingen voor lokale opslag](https://support.mozilla.org/kb/storage) beheren, en u kunt uw [locatiemachtigingen](https://support.mozilla.org/kb/does-firefox-share-my-location-websites) op elk gewenst moment bijwerken.

### Zoekfunctionaliteit bieden en verbeteren 

Wanneer u een zoekopdracht uitvoert in Firefox, worden uw zoekopdracht, apparaatgegevens en locatiegegevens verwerkt door uw standaard zoekmachine (op basis van hun [toepasselijke privacyverklaring](#privacy-policies-for-search-providers)) om u zoekresultaten en zoeksuggesties te bieden. Mozilla ontvangt over het algemeen royaltybetalingen wanneer u de standaard zoekopties of de optionele zoekopties gebruikt in de Firefox-webbrowser.

Firefox geeft ook eigen [zoeksuggesties](https://support.mozilla.org/kb/search-suggestions-firefox) weer op basis van informatie die is opgeslagen op uw lokale apparaat (waaronder recente zoektermen, open tabbladen en eerder bezochte URL's). Deze suggesties kunnen gesponsorde suggesties van partners van Mozilla, relevante content uit algemene bronnen op internet (zoals Wikipedia) of relevante URL's bevatten die populair zijn in uw land. Mozilla verwerkt bepaalde technische en interactiegegevens, zoals hoeveel zoekopdrachten u uitvoert, hoeveel gesponsorde suggesties u bekijkt en hoe u hiermee omgaat. Partners van Mozilla ontvangen gedeïdentificeerde informatie over de interactie met de suggesties die zij hebben verzorgd. U kunt [Zoeksuggesties](https://support.mozilla.org/kb/search-suggestions-firefox) op elk gewenst moment inschakelen of uitschakelen.

[Afhankelijk van uw locatie](https://support.mozilla.org/kb/firefox-suggest), leidt Mozilla de categorie op hoog niveau (zoals reizen, winkelen) van uw zoekopdracht af via trefwoorden in die query om de typen en het aantal zoekopdrachten te doorgronden. We gebruiken technologieën voor privacybehoud, zodat Mozilla alleen te weten komt dat iemand ergens een zoekopdracht heeft uitgevoerd met betrekking tot een bepaalde categorie, zonder te weten wie. [Lees meer](https://blog.mozilla.org/en/products/firefox/firefox-search-update/) over hoe we zoekopdrachten categoriseren, waaronder hoe u zich kunt uitschrijven.

Mozilla kan ook locatiegebonden trefwoorden uit uw zoekopdracht ontvangen (zoals wanneer u zoekt naar Boston). Mozilla deelt deze met partners voor het verzorgen van aanbevolen en gesponsorde content. Wanneer dit gebeurt, kan Mozilla het gezochte trefwoord niet koppelen aan een individuele gebruiker als de zoeksuggestie eenmaal is verzorgd, en partners zijn nooit in staat om zoeksuggesties te koppelen aan een individuele gebruiker. U kunt deze functionaliteit op elk gewenst moment verwijderen door gesponsorde suggesties uit te schakelen. Meer informatie over hoe u dit doet, is beschikbaar op de relevante [Firefox Support](https://support.mozilla.org/kb/firefox-suggest?as=u)-pagina.

U kunt zich misschien inschrijven voor een uitgebreide zoekervaring die ertoe leidt dat Mozilla aanvullende persoonlijke gegevens verwerkt, waaronder uw technische gegevens, locatiegegevens en zoekgegevens. Een gedeelte van die informatie kan op een gedeïdentificeerde en/of samengevoegde basis worden gedeeld met onze partners. Zie ons [blogbericht](https://blog.mozilla.org/data/2021/09/15/data-and-firefox-suggest/) Data and Firefox Suggest (Gegevens en Firefox-suggesties) voor meer informatie.

#### Meer informatie, waaronder hoe u uw gegevensinstellingen kunt aanpassen

U kunt uw [zoekinstellingen](https://support.mozilla.org/kb/change-your-default-search-settings-firefox) en [functies voor zoeksuggesties](https://support.mozilla.org/kb/search-suggestions-firefox) op elk gewenst moment wijzigen en meer informatie weergeven over hoe we [zoekopdrachten categoriseren](https://blog.mozilla.org/en/products/firefox/firefox-search-update/).

<a id="recommend-relevant-content"></a>
### Het verzorgen van relevante content en reclame op Firefox Nieuw tabblad

We gebruiken technische gegevens, de taalvoorkeur en de locatie om in de juiste indeling (zoals voor een mobiel apparaat of een desktop), de juiste taal en voor de relevante locatie content en reclame te verzorgen op de Firefox-pagina Nieuw tabblad (dit is de startpagina op mobiele apparaten). Mozilla verzamelt technische en interactiegegevens, zoals gegevens over de positie, grootte, weergaven en klikken op content of advertenties op Nieuw tabblad om te doorgronden hoe mensen onze content gebruiken en om toekomstige content, waaronder gesponsorde content, aan te passen. Deze gegevens kunnen op een gedeïdentificeerde en/of samengevoegde basis worden gedeeld met onze partners.

In sommige gevallen, waarin advertenties zijn ingeschakeld op Nieuw tabblad, kunnen lokaal op uw apparaat ook aanvullende navigatiegegevens worden verwerkt om de doeltreffendheid van die advertenties te meten. Dergelijke gegevens worden alleen gedeeld met Mozilla en/of onze reclamepartners via technologieën voor privacybehoud en op een samengevoegde of gedeïdentificeerde basis.

Wanneer een gebruiker een website van een derde partij bezoekt door op een advertentie of koppeling in Firefox te klikken, gebruikt die site mogelijk cookies en andere web-API's beschikbaar voor websites voor het verzamelen van gegevens die onderworpen zijn aan de privacyverklaring en/of cookieverklaring van die website.

#### Meer informatie, waaronder hoe u uw gegevensinstellingen kunt aanpassen

U kunt meer informatie lezen over [hoe u de pagina Nieuw tabblad kunt beheren](https://support.mozilla.org/kb/customize-your-new-tab-page), waaronder uw gegevensinstellingen voor [desktops](https://support.mozilla.org/kb/sponsor-privacy), [Android](https://support.mozilla.org/kb/customize-firefox-home-screen) of [iOS](https://support.mozilla.org/kb/customize-firefox-home-ios). U kunt zich op elk gewenst moment uitschrijven voor de verwerking van uw gegevens voor persoonlijke afstemming of reclamedoeleinden door de optie voor gegevens voor [desktops](https://support.mozilla.org/kb/manage-firefox-data-collection-privacy-settings) en [mobiele apparaten](https://support.mozilla.org/kb/mobile-manage-firefox-data-collection-and-privacy) uit te schakelen.

### Het bieden van Mozilla-accounts

Als u zich registreert voor een Mozilla-account, verwerken we aanvullende informatie naast de gegevens die worden vermeld in deze Verklaring, zoals accountgegevens contactgegevens en synchronisatiegegevens. Dit doen we in overeenstemming met het [Privacybeleid voor Mozilla-accounts](https://www.mozilla.org/privacy/mozilla-accounts/).

### Het bieden van AI-chatbots

U hebt de mogelijkheid om een AI-chatbot van een derde partij van uw keuze te gebruiken, om u te helpen met samenvatten van wat u leest, schrijven en brainstormen over ideeën. Dit is onderworpen aan de [gebruiksvoorwaarden en privacyverklaring](https://support.mozilla.org/kb/ai-chatbot#w_learn-about-chatbot-providers) van die derde partij.

Als u ervoor kiest om een chatbot in te schakelen in de zijbalk en/of via een snelkoppeling, heeft Mozilla geen toegang tot de conversaties of de onderliggende content die u invoert in de geselecteerde chatbot. We verzamelen technische en interactiegegevens over hoe deze functie wordt gebruikt om Firefox te helpen verbeteren, zoals hoe vaak elke externe chatbotleverancier wordt gekozen, hoe vaak voorgestelde opdrachten worden gebruikt en de lengte van geselecteerde tekst.

#### Meer informatie, waaronder hoe u uw gegevensinstellingen kunt aanpassen

U kunt meer lezen over hoe u AI-chatbots kunt [beheren](https://support.mozilla.org/kb/ai-chatbot) of [verwijderen](https://support.mozilla.org/kb/ai-chatbot#w_how-to-remove-the-ai-chatbot-shortcut-from-your-firefox-sidebar) in Firefox.

### Voor het bieden van Review Checker, waaronder het verzorgen van gesponsorde content

Review Checker is een Firefox-functie die u helpt bepalen of reviews betrouwbaar zijn wanneer u winkelt op online sites zoals Amazon.com, BestBuy.com en Walmart.com Als u zich inschrijft voor het gebruik van Review Checker, verwerkt Mozilla informatie over de website en de product-id van producten die u bekijkt. Hiervoor gebruikt Mozilla technologie voor privacybehoud ([OHTTP](https://support.mozilla.org/kb/ohttp-explained)). OHTTP combineert versleuteling en een intermediaire server van een derde partij om te voorkomen dat Mozilla u of uw apparaat koppelt aan de producten die u hebt bekeken. We verzamelen ook technische en interactiegegevens over hoe deze functie wordt gebruikt om Firefox te helpen verbeteren.

Als u zich inschrijft voor het gebruik van Review Checker, stemt u er ook mee in dat er productaanbevelingen en gesponsorde content worden weergegeven. Als u geen productaanbevelingen en gesponsorde content wilt ontvangen, kunt zich op elk gewenst moment voor deze functie uitschrijven in de instellingen van Review Checker.

#### Meer informatie, waaronder hoe u uw gegevensinstellingen kunt aanpassen

U kunt meer lezen over [het gebruik van Firefox Review Checker](https://support.mozilla.org/kb/review-checker-review-quality) en hoe we technologie voor privacybehoud, zoals [OHTTP](https://support.mozilla.org/kb/ohttp-explained), implementeren.

### Het verzorgen en inschakelen van add-ons (addons.mozilla.org)

U kunt add-ons installeren vanaf addons.mozilla.org (AMO) of via de optie voor add-on-beheer in Firefox. Deze is toegankelijk via de Firefox-menuknop op de werkbalk. We verwerken zoekquery's via de functie voor add-on-beheer, zodat u voorgestelde add-ons kunnen worden aangeboden. Als u ervoor kies om add-ons te installeren, verwerkt Firefox technische, locatie- en instellingsgegevens. Firefox maakt dan bovendien periodiek verbinding met servers van Mozilla om de juiste updates voor uw add-ons te installeren. We verzamelen ook technische en interactiegegevens over uw gebruik van addons om Firefox te helpen verbeteren.

Wanneer u de [AMO-website](https://addons.mozilla.org/firefox/) bezoekt, verzamelt Mozilla technische en interactiegegevens over uw gebruik van de site. Dit doen we in overeenstemming met onze [Privacyverklaring voor Websites, Communicaties en Cookies](https://www.mozilla.org/privacy/websites/).

#### Meer informatie, waaronder hoe u uw gegevensinstellingen kunt aanpassen

Lees [hoe u add-ons kunt verwijderen of inschakelen](https://support.mozilla.org/kb/find-and-install-add-ons-add-features-to-firefox). U kunt ook de [Privacyverklaring](https://www.mozilla.org/privacy/websites/) voor de [add-ons-website](https://addons.mozilla.org/firefox/) bekijken.

### Voor het handhaven en verbeteren van functies, prestaties en stabiliteit

Mozilla voert [onderzoeken](https://support.mozilla.org/kb/shield) uit binnen Firefox en stelt bepaalde [experimentele functies](https://support.mozilla.org/kb/firefox-labs-explore-experimental-features-firefox) beschikbaar via Firefox Labs om verschillende functies en ideeën te testen voordat deze beschikbaar worden voor alle Firefox-gebruikers of onderdeel worden van het kernaanbod van Firefox. Hierdoor kunnen we beter geïnformeerde beslissingen nemen over wat onze gebruikers willen en nodig hebben. Dit onderzoek gebruikt technische gegevens, gegevens over systeemprestaties, locatiegegevens, gegevens over instellingen en interactiegegevens.

We moeten ook gegevens verwerken om Firefox operationeel te houden, voor het verbeteren van functies en prestaties en voor het identificeren, diagnosticeren en oplossen van problemen. Hiervoor gebruiken we technische gegevens, locatiegegevens, gegevens over instellingen, interactiegegevens en gegevens over systeemprestaties (zoals het aantal open tabbladen, het geheugengebruik of de uitkomst van geautomatiseerde processen, zoals updates). In de zeldzame situaties waarin deze informatie nodig is, omvat dit ook beperkte navigatiegegevens (zoals annotaties voor domeinen op het hoogste niveau voor het monitoren van laadprestaties van pagina's). Deze worden verzonden via [OHTTP](https://support.mozilla.org/kb/ohttp-explained). Dit voorkomt dat Mozilla u of uw apparaat kan koppelen aan de gegevens die voor dit doel worden verzameld.

Op desktops en onder Android, vraagt [Mozilla Crash Reporter](https://support.mozilla.org/kb/mozillacrashreporter) of u ons aanvullende gegevens wilt verzenden als Firefox op een onverwacht probleem stuit. Deze informatie omvat welke sites open waren op het moment van crashes, evenals andere navigatiegegevens. Als u zich inschrijft voor het automatisch verzamelen van crashrapporten, verzamelen we op desktops en onder Android informatie zonder dat dit telkens opnieuw wordt gevraagd. Onder iOS bevatten crashrapporten minder informatie en worden deze standaard automatisch naar ons verzonden. U kunt uw instellingen op elk gewenst moment wijzigen.

#### Meer lezen, waaronder informatie over hoe u uw gegevensinstellingen kunt aanpassen

U kunt zich via [Firefox Labs](https://support.mozilla.org/kb/firefox-labs-explore-experimental-features-firefox)inschrijven voor experimentele functies en [meer informatie](https://support.mozilla.org/kb/shield) weergeven over de onderzoeken waarvoor u bent ingeschreven en over hoe u zich op elk gewenst moment kunt uitschrijven voor al deze onderzoeken (of een specifiek onderzoek). U kunt ook [meer informatie](https://support.mozilla.org/kb/technical-and-interaction-data) weergeven over de technische en interactiegegevens die we verwerken, waaronder hoe u dit kunt uitschakelen.

### Het verbeteren van beveiliging

Omdat het handhaven van de nieuwste versie van Firefox helpt om u te beschermen tegen kwetsbaarheden, maken desktopversies van Firefox regelmatig verbinding met servers van Mozilla (of een andere service die u hebt gebruikt om Firefox te installeren) om te controleren op software-updates. Updates voor Android- en iOS-versies van Firefox worden respectievelijk beheerd door Google Play Store en Apple App Store.

We verwerken ook technische gegevens en gegevens over instellingen voor bescherming tegen schadelijke add-ons.
Naast deze standaardprocessen gebruiken we [Safe Browsing Service van Google](https://support.mozilla.org/kb/how-does-phishing-and-malware-protection-work) om u te beschermen tegen schadelijke downloads en phishingaanvallen, en om webpagina- en technische gegevens te valideren via [certificeringsinstanties](https://support.mozilla.org/kb/secure-website-certificate). Als onderdeel van ons werk om privacy en beveiliging te verbeteren voor alle internetgebruikers, verzamelen we gegevens via [OHTTP](https://blog.mozilla.org/en/products/firefox/partnership-ohttp-prio/) voor een beter inzicht in, een betere preventie van en betere verdediging tegen fingerprinting.

Voor [sommige Firefox-gebruikers](https://support.mozilla.org/kb/firefox-dns-over-https) routeert Firefox DNS-aanvragen naar een resolverservice die heeft ingestemd met de [strikte privacynormen van Mozilla voor resolvers](https://wiki.mozilla.org/Security/DOH-resolver-policy). Dit biedt extra bescherming tegen privacyschendingen op lokale netwerken en ook tegen bepaalde DNS-beveiligingsaanvallen. Systeemlogboeken van uw DNS-aanvragen worden binnen 24 uur van de service verwijderd en worden alleen gebruikt voor DNS-omzetting. [Meer informatie](https://support.mozilla.org/kb/firefox-dns-over-https#w_switching-providers) over DNS via HTTPS.

#### Meer informatie, waaronder hoe u uw gegevensinstellingen kunt aanpassen

U kunt meer lezen over de [Blokkeringslijst voor add-ons en upgrades](https://support.mozilla.org/kb/how-stop-firefox-making-automatic-connections), [Safe Browsing Service van Google](https://support.mozilla.org/kb/how-does-phishing-and-malware-protection-work) en [OHTTP](https://blog.mozilla.org/en/products/firefox/partnership-ohttp-prio/) of [technische en interactiegegevens](https://support.mozilla.org/kb/technical-and-interaction-data) uitschakelen. 

### Het doorgronden van het gebruik van Firefox

We verwerken [gegevens](#bookmark-understand-usage) voor een beter inzicht in hoe u onze services gebruikt. Dit omvat hoe vaak u Firefox gebruikt, uw voorkeurstaal, hoe vaak u hulpprogramma's voor zoeken of hoe vaak u zoeksuggesties gebruikt, hoe snel pagina's bij u laden en hoeveel advertenties of [CAPTCHA's](https://en.wikipedia.org/wiki/CAPTCHA) u ziet. We kunnen hierdoor meten hoe mensen toegang krijgen tot onze services en hoe ze deze gebruiken, zodat we onze organisatie en de functionaliteit van Firefox kunnen verbeteren.

#### Meer informatie, waaronder hoe u uw gegevensinstellingen kunt aanpassen

U kunt uw instellingen voor gegevensverzameling voor [desktops](https://support.mozilla.org/kb/manage-firefox-data-collection-privacy-settings) en [mobiele apparaten](https://support.mozilla.org/kb/mobile-manage-firefox-data-collection-and-privacy) op elk gewenst moment bijwerken (houd er rekening mee dat als u Firefox toestaan om technische en interactiegegevens naar Mozilla te verzenden uitschakelt, dit niet van invloed is op de [dagelijkse gebruiksping](https://support.mozilla.org/kb/usage-ping-settings)). Deze dagelijkse gebruiksping biedt ons uitsluitend gedeïdentificeerde informatie over dat een gebruiker Firefox gebruikt, en deze informatie is niet gekoppeld aan eventuele andere gegevens over u. U kunt zich hiervoor bovendien uitschrijven in de instellingen.

### Het op de markt brengen van onze services

Wanneer u dat toestaat, verzendt Firefox gegevens naar Mozilla over het websitedomein of de specifieke reclamecampagne (indien aanwezig) die u heeft doorverwezen naar onze downloadpagina, zodat we het resultaat van onze marketinginspanningen kunnen doorgronden en deze kunnen verbeteren. Firefox deelt ook informatie met onze marketingpartners voor het meten en verbeteren van deze campagnes. Welke informatie er specifiek wordt gedeeld, wisselt (afhankelijk van hoe u Firefox hebt ontdekt en uw besturingssysteem), maar omvat over het algemeen hoe u bent verwezen naar onze downloadpagina en of u Firefox actief gebruikt. Wanneer Firefox vooraf is geïnstalleerd op uw apparaat, worden er technische en interactiegegevens (uw apparaattype en of Firefox wordt gebruikt) verzonden naar onze marketingpartners en gedeeld met Mozilla.

#### Meer informatie, waaronder hoe u uw gegevensinstellingen kunt aanpassen

Lees meer over welke [meetgegevens voor campagnes](https://support.mozilla.org/kb/marketing-data) worden verzameld en gedeeld en over hoe u zich kunt uitschrijven. Opmerking: Firefox deelt geen informatie zoals uw navigatiegeschiedenis, zoekquery's of opgeslagen wachtwoorden met marketingtechnologiepartners. Mozilla verzamelt alleen de benodigde gegevens voor het meten en verbeteren van onze marketingcampagnes.

### Voor het pseudonimiseren, deïdentificeren, samenvoegen of anonimiseren van gegevens

Als onderdeel van de hiervoor beschreven activiteiten, zoals het gebruik van Firefox doorgronden en het meten van onze marketing, kunnen we pseudonieme, gedeïdentificeerde, samengevoegde of geanonimiseerde gegevens verzamelen. We gebruiken technologie die geschikt is voor de omstandigheden, waaronder id-verwijdering, OHTTP of DAP. Deze helpt voorkomen dat gegevens aan u worden gekoppeld. In sommige gevallen kunnen we samengevoegde en geanonimiseerde gegevens publiceren om onderzoek te bevorderen of als onderdeel van de wettelijke zakelijke doeleinden die hiervoor zijn beschreven (zoals het delen van samengevoegde inzichten met reclamepartners).

### Voor communicatie met u

Afhankelijk van uw instellingen (en of u wel of geen Mozilla-account hebt), kunnen we met u communiceren via berichten in producten, u berichten sturen (waaronder aan marketing gerelateerde berichten) of u vragen om deel te nemen aan onderzoeken/enquêtes, of om te reageren op berichten van de klantenondersteuning. U kunt ook rechtstreeks contact met ons opnemen, zoals voor het [melden van een beschadigde site binnen Firefox](https://support.mozilla.org/kb/report-breakage-due-blocking#w_what-information-does-mozilla-collect-from-your-report). Wanneer u ons persoonlijke gegevens stuurt via deze methoden, gebruiken we deze informatie alleen voor het doel waarvoor u deze verstrekt. We verwerken ook interactiegegevens die betrekking hebben op deze berichten om meer inzicht te krijgen in wie onze servicegerelateerde kennisgevingen (zoals die voor nieuwe functies, updates of beveiligingswaarschuwingen) hebben ontvangen.

### Het voldoen aan toepasselijke wetgeving en het identificeren en voorkomen van schadelijke, niet-toegestane of illegale activiteit.

Het kan ook zijn dat we verplicht worden om uw persoonlijke gegevens te verwerken om te voldoen aan toepasselijke wetten en voor beschermingsdoeleinden, zoals:

* <a id="bookmark-authorities"></a>Reageren op[ wettelijke aanvragen](https://www.mozilla.org/about/policy/transparency/#dfn-legal-process) en het naleven van [juridische processen](https://www.mozilla.org/about/policy/transparency/), zoals reageren op dagvaardingen, onderzoeken of verzoeken van overheidsautoriteiten. Mozilla vereist een geldig proces om openbaarmaking van specifieke gebruikersgegevens aan een overheid af te dwingen.
* Reageren op aanvragen voor het uitoefenen van uw privacyrechten, zoals uw recht op toegang tot of verwijdering van uw persoonlijke gegevens.
* Het identificeren, onderzoeken en aanpakken van potentiële frauduleuze activiteiten of andere schadelijke activiteiten, zoals illegale activiteiten, cyberaanvallen of inbreuken op intellectuele eigendom (waaronder wettelijke claims aanhangig maken of zich daartegen verdedigen).
* Het uitvoeren van activiteiten op het gebied van naleving en beveiliging zoals audits en bedrijfsveiligheidsbeheer.

## Hoe worden uw gegevens gedeeld?

Voor het verzorgen van onze services zoals deze hiervoor reeds zijn beschreven, kunnen we persoonlijke gegevens openbaar maken aan:

|  |  |
| ----- | ----- |
| Partners, dienstverleners, leveranciers en aannemers | We werken samen met partners, dienstverleners, leveranciers en aannemers om te voldoen aan de doeleinden die hiervoor worden vermeld. Er zijn contractuele waarborgen geïmplementeerd, zodat rechtspersonen die persoonlijke gegevens ontvangen, contractueel verplicht zijn om de gegevens te verwerken in overeenstemming met de instructies van Mozilla.  |
| [Autoriteiten](#bookmark-authorities) | Mozilla vereist een [geldig juridisch proces om openbaarmaking](https://www.mozilla.org/about/policy/transparency/#dfn-legal-process) van specifieke gebruikersgegevens aan een overheid af te dwingen. In die gevallen moeten we mogelijk de persoonlijke gegevens die zijn beschreven in deze Verklaring, openbaar maken aan wetshandhavingsinstanties, overheidsinstanties of soortgelijke rechtspersonen om te voldoen aan toepasselijke wetten en om schadelijke, ongeautoriseerde of illegale activiteiten te identificeren en te voorkomen.  |
| Onderzoekers | Wanneer we onze [missie](https://www.mozilla.org/about/manifesto/) om open te zijn, vervullen. We geven soms informatie vrij om onze producten beter te maken en een open web te bevorderen. Wanneer we dat doen, gebeurt dat in een gedeïdentificeerde of samengevoegde [indeling](https://wiki.mozilla.org/Data_Publishing). |
| Door Mozilla beheerde rechtspersonen en opvolgers | Als een mondiaal bedrijf, delen we gegevens met door Mozilla beheerde filialen en dochterondernemingen. Het kan ook zijn dat we persoonlijke gegevens openbaar moeten maken als onderdeel van een bedrijfstransactie, zoals een fusie, een aankoop, de verkoop van activa of een soortgelijke transactie. |

## Hoelang worden uw gegevens bewaard?

Persoonlijke gegevens worden uitsluitend zolang bewaard als nodig is om te voldoen aan de doeleinden die zijn beschreven in deze Privacyverklaring. In het algemeen bewaren we uw persoonlijke gegevens niet langer dan 25 maanden, maar de daadwerkelijke bewaarperiode kan variëren, afhankelijk van het type gegevens en de doeleinden waarvoor deze zijn verzameld (we bewaren bijvoorbeeld de datum waarop u 'voor het eerst bent gezien' gedurende de periode dat u Firefox gebruikt, zodat we weten hoelang u al Firefox-gebruiker bent). Specifieke bewaarperioden kunnen ook afhangen van de gevoeligheid van de gegevens, de context van het verzamelen ervan, uw instellingen en voorkeuren, en onze wettelijke of contractuele verplichtingen voor het bewaren of verwijderen van gegevens, zoals voor fraudepreventie, wettelijke naleving of servicecontinuïteit. Als de bewaarperiode verloopt, verwijderen we uw gegevens op een veilige manier, tenzij de wet anders vereist.

Onze services maken ook gebruik van versleutelde back-upopslag als een extra beschermingslaag voor hersteldoeleinden met betrekking tot potentiële rampen. Gegevens in deze omgevingen worden buiten gebruik gesteld en worden alleen verwerkt voor doeleinden voor bedrijfscontinuïteit. We kunnen af en toe gegevens ook gedurende langere perioden bewaren in een gedeïdentificeerde of samengevoegde vorm.

## Uw rechten en keuzemogelijkheden

### Uw rechten

Als een Firefox-gebruiker hebt u het recht op het volgende:

1. Geïnformeerd worden over welke gegevens we over u verwerken, waarom we dit doen en met wie deze worden gedeeld (hetgeen in deze verklaring wordt vermeld)
2. Een kopie aanvragen van de gegevens die we over u hebben
3. Overdraagbaarheid van uw gegevens aanvragen
4. Correctie aanvragen van eventuele gegevens die we over u bewaren die onnauwkeurig of onvolledig zijn
5. Persoonlijke gegevens die we over u bewaren, laten verwijderen (onder bepaalde omstandigheden)
6. In sommige gevallen, beperking van of bezwaar maken tegen hoe we uw persoonlijke gegevens gebruiken
7. Klagen bij uw relevante plaatselijke autoriteit voor gegevensbescherming als u reden hebt tot zorg over hoe we omgaan met uw persoonlijke gegevens. We geven er de voorkeur aan dat u eerst contact met ons opneemt (via [dpo@mozilla.com](mailto:dpo@mozilla.com)), maar u kunt ook contact opnemen met uw relevante [EU-autoriteit voor gegevensbescherming](https://www.edpb.europa.eu/about-edpb/about-edpb/members_en) of zoeken naar (en contact opnemen met) uw plaatselijke autoriteit voor gegevensbescherming

Neem voor welke van de hiervoor vermelde aanvragen met betrekking tot uw persoonlijke gegevens dan ook, contact met ons (Mozilla Corporation) op via onze [Portal voor toegangsaanvragen voor betrokkenen](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0). We zullen nooit iemand discrimineren voor het uitoefenen van zijn of haar privacyrechten. Als u andere vragen hebt over persoonlijke gegevens of onze privacyprocedures, kunt u contact met ons opnemen via [compliance@mozilla.com](mailto:compliance@mozilla.com).

Als u zich in het Verenigde Koninkrijk of de EER (Europese Economische Ruimte) bevindt, kunt u ook contact opnemen met onze Data Protection Officer via [dpo@mozilla.com](mailto:dpo@mozilla.com) of per post op:

Bird & Bird DPO Services SRL <br>
Avenue Louise 235 b 1 <br>
1050 Brussel <br>
België

We reageren op alleen aanvragen die we ontvangen van individuen die hun gegevensbeschermingsrechten wensen uit te oefenen in overeenstemming met toepasselijke wetten voor gegevensbescherming. Het kan zijn dat we u om aanvullende informatie moeten vragen om uw identiteit te bevestigen voordat we kunnen doorgaan met uw aanvraag.

Houd er rekening mee dat wanneer u om verwijdering van uw Firefox-gegevens vraagt, deze binnen 30 dagen na ontvangst van de aanvraag worden verwijderd (met uitzondering van interactiegegevens, waarvoor een standaardbewaarperiode van 90 dagen geldt. De gegevens worden aan het einde van deze periode automatisch verwijderd).

### Uw keuzemogelijkheden

U kunt uw instellingen voor gegevensverzameling voor [desktops](https://support.mozilla.org/kb/manage-firefox-data-collection-privacy-settings) en [mobiele apparaten](https://support.mozilla.org/kb/mobile-manage-firefox-data-collection-and-privacy) op elk gewenst moment wijzigen.

Firefox biedt ook [Global Privacy Control](https://support.mozilla.org/kb/global-privacy-control) (GPC). U kunt dit inschakelen om websites automatisch te informeren dat u wilt dat informatie over uw navigatiesessie op die website niet wordt verkocht of gedeeld. GPC fungeert als een 'Niet verkopen'-mechanisme in enkele Amerikaanse staten, zoals Californië, Colorado en Connecticut. GPC kan ook worden gebruikt om aan te geven dat u geen gerichte reclame wilt of als een algemene aanvraag om het verkopen of delen van uw persoonlijke gegevens in die rechtsgebieden te beperken, evenals in rechtsgebieden als de EU, het Verenigde Koninkrijk, Nevada, Utah en Virginia.

## Wat gebeurt er bij internationale gegevensoverdrachten?

Mozilla (en onze servers) zijn gevestigd in de Verenigde Staten. Voor het verzorgen van de services die worden beschreven in deze Privacyverklaring, wordt, omdat we een mondiaal bedrijf zijn, de informatie die we verzamelen, mogelijk beoordeeld vanaf locaties waarop onze mensen zich bevinden en kunnen gegevens ook worden overgedragen naar andere rechtsgebieden als een resultaat van het delen van gegevens met onze partners. Waar dat relevant is, hebben we toepasselijke mechanismen geïmplementeerd (zoals [standaard contractuele clausules](https://commission.europa.eu/law/law-topic/data-protection/international-dimension-data-protection/standard-contractual-clauses-scc_en#eu-standard-contractual-clauses) goedgekeurd door de Europese Commissie en andere relevante autoriteiten) om uw persoonlijke gegevens te beschermen. U kunt contact opnemen met [dpo@mozilla.com](mailto:dpo@mozilla.com) voor informatie over de veiligheidswaarborgen die zijn geïmplementeerd voor internationale overdrachten of voor kopieën van de relevante standaard contractuele clausules.

## Toepasselijkheid (Firefox-versie) en wijzigen

### Toepasselijkheid

Deze privacyverklaring is bestemd voor de recentste algemene releaseversie van Firefox die door Mozilla wordt gedistribueerd. Als u Firefox elders verkrijgt of een oudere versie uitvoert, heeft uw exemplaar van Firefox mogelijk andere privacykenmerken.

Pre-release-versies van Firefox van Mozilla (die worden gedistribueerd via kanalen, zoals Nightly, Beta, Developer Edition en TestFlight) zijn ontwikkelingsplatformen die regelmatig worden bijgewerkt met experimentele functies en onderzoeken. Naast het verzamelen van de gegevens die zijn beschreven in deze Privacyverklaring, kunnen deze versies standaard gegevens over bepaalde webactiviteiten en crashes naar Mozilla en, in sommige gevallen, naar onze partners verzenden.

### Wijzigen

Het kan zijn dat we dit beleid en onze verklaringen moeten wijzigen. In dat geval worden de updates online gepubliceerd en werken we de ingangsdatum van deze verklaring bij. Als de wijzigingen aanzienlijk zijn, zullen we ook de update opvallender aankondigen via de gebruikelijke kanalen van Mozilla voor dergelijke aankondigen, zoals via blogberichten en forums.

## Gedefinieerde gegevenstypen

| Gegevenstype | Beschrijving | Voorbeelden voor Firefox-gebruikers |
| ----- | ----- | ----- |
| Technische gegevens | Dit is informatie over de hardware via welke u onze services gebruikt (zoals uw desktopcomputer, smartphone of tablet), de configuraties daarvan en de verbindingen daarvan met Firefox.  | Apparaattype, besturingssysteem, IP-adres, internetprovider.  |
| Instellingen | Dit zijn uw voorkeuren of instellingen voor hoe de services worden verzorgd, zoals uw privacyvoorkeuren of werkbalkinstellingen. Als u geen specifieke keuzes hebt gemaakt, zijn dit de standaardinstellingen.  | Verbeterde bescherming tegen volgen-instellingen, cookie-instellingen, toestemmingen(locatie, camera, microfoon), werkbalkaanpassing. |
| Locatie | We leiden uw locatie af van uw IP-adres op het niveau van uw land, plaats of regio. | Landcode, plaats.  |
| Exacte locatie | Uw exacte locatie (binnen enkele meters). | Exacte locatie.  |
| Taalvoorkeur | Uw afgeleide taal of voorkeurstaal (als u deze hebt opgegeven in instellingen) voor interactie met onze services. | Taal.  |
| Unieke id's | Dit zijn unieke id's die op verschillende momenten kunnen worden gemaakt om uw interactie met de service te beheren.  | Client-id, sessie-id, cookie-id's.  |
| Gegevens over systeemprestaties | Dit zijn gegevens over hoe de service werken op uw apparaat.  | Geheugengebruik, weergavesnelheid van pagina's. |
| Interactiegegevens | Dit zijn gegevens over hoe u omgaat met onze services, zoals hoeveel tabbladen u open hebt of waarop u hebt geklikt.  | Kliktellingen, impressiegegevens, attributiegegevens, hoeveel zoekopdrachten zijn uitgevoerd, tijd op pagina, klikken op advertenties en gesponsorde tegels.  |
| Navigatiegegevens | Dit is informatie over websites en URL's die u hebt bezocht. Dit kan unieke categorieën navigatiegegevens (reizen, winkelen, sociale media), domeinen op het hoogste niveau (example.com) of specifieke bezochte webpagina's omvatten.  | Navigatiegegevens, domeinen op het hoogste niveau (Top Level Domains of TLD's), specifieke URL's.  |
| Zoekgegevens | Dit zijn gegevens over de zoekcategorie, zoektrefwoorden of zoekquerytermen waarnaar wordt gezocht.  | Zoekcategorie (Voedsel, Reizen), trefwoorden ('Boston'), zoektermen ('huidige weer in Boston').  |
| Content | Wanneer u deze aan ons verstrekt, kunnen we gegevens verwerken, zoals geüploade afbeeldingen of enquêtereacties. | Geüploade afbeeldingen, bladwijzers, commentaren, enquêtereacties.  |
| Contactgegevens | Wanneer u deze aan ons verstrekt, kunnen we gegevens verwerken over hoe we contact met u kunnen opnemen.  | E-mailadressen, telefoonnummer. |

## Wettelijke basis

<table>
    <thead>
        <tr>
            <th>Waar we uw gegevens voor gebruiken</th>
            <th>Welke gegevens we verwerken</th>
            <th>Onze wettige basis</th>
            <th>Meer informatie, waaronder hoe u deze gegevens wilt delen in Firefox</th>
        </tr>
    </thead>
    <tbody>
        <tr>
            <td><a id="bookmark-how-we-use-data"></a>U voorzien van de Firefox-browser</td>
            <td>
                <ul>
                    <li>Technische gegevens</li>
                    <li>Locatie</li>
                    <li>Taalvoorkeur</li>
                    <li>Instellingsgegevens</li>
                    <li>Unieke id's</li>
                    <li>Interactiegegevens</li>
                </ul>
            </td>
            <td>
                <p><strong>Contract</strong> om u van de benodigde functionaliteit te voorzien zodat Firefox werkt.</p>
                <p><strong>Legitiem belang</strong> bij het bieden van extra functionaliteit, toegankelijkheidsservices en een meer persoonlijk afgestemde ervaring.</p>
            </td>
            <td>U kunt meer gedetailleerde informatie lezen over de informatie die we verzamelen voor <a href="https://dictionary.telemetry.mozilla.org/apps/firefox_desktop">desktops</a>, <a href="https://dictionary.telemetry.mozilla.org/apps/fenix">Android</a> of <a href="https://dictionary.telemetry.mozilla.org/apps/firefox_ios">iOS</a>. U kunt uw instellingen voor gegevensverzameling voor <a href="https://support.mozilla.org/kb/manage-firefox-data-collection-privacy-settings">desktops</a> en <a href="https://support.mozilla.org/kb/mobile-manage-firefox-data-collection-and-privacy">mobiele apparaten</a> op elk gewenst moment wijzigen. U kunt ook meer lezen over <a href="https://support.mozilla.org/kb/website-translation">vertaling</a> en het <a href="https://support.mozilla.org/kb/pdf-alt-text">toevoegen van alternatieve tekst aan afbeeldingen in PDF's</a>.</td>
        </tr>
        <tr>
            <td>Firefox aanpassen aan uw behoeften</td>
            <td>
                <ul>
                    <li>Elk gegevenstype</li>
                </ul>
            </td>
            <td>
                <p><strong>Legitiem belang</strong> bij het voor u laten werken van de gegevens op uw apparaat.</p>
                <p><strong>Toestemming</strong> wanneer u ervoor kiest om websites (zoals Google Maps) toegang te geven tot uw exacte locatie voor het inschakelen van locatiegebonden functionaliteit.</p>
            </td>
            <td>Gegevens die op uw apparaat worden verwerkt, blijven onder uw controle. U kunt op elk gewenst moment uw <a href="https://support.mozilla.org/kb/storage">instellingen voor lokale opslag</a> beheren of <a href="https://support.mozilla.org/kb/delete-browsing-search-download-history-firefox">uw navigatiegeschiedenis wissen</a>.</td>
        </tr>
        <tr>
            <td>Zoekfunctionaliteit bieden en verbeteren</td>
            <td>
                <ul>
                    <li>Technische gegevens</li>
                    <li>Locatie</li>
                    <li>Taalvoorkeur</li>
                    <li>Instellingsgegevens</li>
                    <li>Unieke id's</li>
                    <li>Gegevens over systeemprestaties</li>
                    <li>Interactiegegevens</li>
                    <li>Zoekgegevens</li>
                </ul>
            </td>
            <td>
                <p><strong>Legitiem belang</strong> bij het bieden en verbeteren van zoekfunctionaliteit en een persoonlijker afgestemde zoekervaring en gesponsorde resultaten.</p>
                <p><strong>Toestemming</strong> wanneer u ervoor kiest zich in te schrijven voor een uitgebreide ervaring en het delen van aanvullende persoonlijke gegevens.</p>
            </td>
            <td>U kunt uw <a href="https://support.mozilla.org/kb/change-your-default-search-settings-firefox">zoekinstellingen</a> en <a href="https://support.mozilla.org/kb/search-suggestions-firefox">functies voor zoeksuggesties</a> op elk gewenst moment wijzigen en meer informatie weergeven over hoe we <a href="https://blog.mozilla.org/en/products/firefox/firefox-search-update/">zoekopdrachten categoriseren</a>.</td>
        </tr>
        <tr>
            <td>Het verzorgen van relevante content en reclame op Firefox Nieuw tabblad</td>
            <td>
                <ul>
                    <li>Technische gegevens</li>
                    <li>Locatie</li>
                    <li>Taalvoorkeur</li>
                    <li>Instellingsgegevens</li>
                    <li>Unieke id's</li>
                    <li>Gegevens over systeemprestaties</li>
                    <li>Interactiegegevens</li>
                    <li>Zoekgegevens</li>
                </ul>
            </td>
            <td><strong>Legitiem belang</strong> bij het aan u aanbieden van content waarin u geïnteresseerd bent en het waarborgen dat de advertenties die u ziet, relevant zijn (hetgeen ons vermogen ondersteunt om onze producten en services te verzorgen).</td>
            <td>U kunt meer informatie lezen over <a href="https://support.mozilla.org/kb/customize-your-new-tab-page">hoe u de pagina Nieuw tabblad kunt beheren</a>, waaronder uw gegevensinstellingen voor <a href="https://support.mozilla.org/kb/sponsor-privacy">desktops</a>, <a href="https://support.mozilla.org/kb/customize-firefox-home-screen">Android</a> of <a href="https://support.mozilla.org/kb/customize-firefox-home-ios">iOS</a>. U kunt zich op elk gewenst moment uitschrijven voor de verwerking van uw gegevens voor persoonlijke afstemming of reclamedoeleinden door de optie voor gegevens voor <a href="https://support.mozilla.org/kb/manage-firefox-data-collection-privacy-settings">desktops</a> en <a href="https://support.mozilla.org/kb/mobile-manage-firefox-data-collection-and-privacy">mobiele apparaten</a> uit te schakelen.</td>
        </tr>
        <tr>
            <td>Het bieden van Mozilla-accounts</td>
            <td colspan="3">Zie onze <a href="https://www.mozilla.org/privacy/mozilla-accounts/">Privacyverklaring voor Mozilla-accounts</a></td>
        </tr>
        <tr>
            <td>Het bieden van AI-chatbots</td>
            <td>
                <ul>
                    <li>Technische gegevens</li>
                    <li>Locatie</li>
                    <li>Instellingsgegevens</li>
                    <li>Unieke id's</li>
                    <li>Interactiegegevens</li>
                </ul>
            </td>
            <td><strong>Toestemming</strong>, wanneer u ervoor kiest om een AI-chatbot in te schakelen.</td>
            <td>U kunt meer lezen over hoe u AI-chatbots kunt <a href="https://support.mozilla.org/kb/ai-chatbot">beheren</a> of <a href="https://support.mozilla.org/kb/ai-chatbot#w_how-to-remove-the-ai-chatbot-shortcut-from-your-firefox-sidebar">verwijderen</a> in Firefox.</td>
        </tr>
        <tr>
            <td>Voor het bieden van Review Checker, waaronder het verzorgen van gesponsorde content</td>
            <td>
                <ul>
                    <li>Technische gegevens</li>
                    <li>Instellingsgegevens</li>
                    <li>Unieke id's</li>
                    <li>Interactiegegevens</li>
                    <li>Navigatiegegevens</li>
                </ul>
            </td>
            <td><strong>Toestemming</strong>, wanneer u ervoor kiest om Review Checker in te schakelen.</td>
            <td>U kunt meer lezen over <a href="https://support.mozilla.org/kb/review-checker-review-quality">het gebruik van Firefox Review Checker</a> en hoe we technologie voor privacybehoud, zoals <a href="https://support.mozilla.org/kb/ohttp-explained">OHTTP</a>, implementeren.</td>
        </tr>
        <tr>
            <td>Het inschakelen van add-ons (addons.mozilla.org, “AMO”), inclusief het aanbieden van persoonlijk afgestemde suggesties</td>
            <td>
                <ul>
                    <li>Technische gegevens</li>
                    <li>Locatie</li>
                    <li>Instellingsgegevens</li>
                    <li>Unieke id's</li>
                    <li>Interactiegegevens</li>
                    <li>Zoekgegevens</li>
                </ul>
            </td>
            <td>
                <p><strong>Legitiem belang</strong> bij het verstrekken en doorgronden van het gebruik van de AMO-infrastructuur, waaronder het controleren van add-ons en het blokkeren van die add-ons, waarvan bekend is dat deze beveiligings-, stabiliteits- en prestatieproblemen veroorzaken.</p>
                <p><strong>Toestemming</strong>, wanneer u ervoor kiest om een specifieke add-on voor Mozilla in te schakelen. Gegevens die worden verwerkt door afzonderlijke add-ons, worden beheerst door het Privacybeleid dat bij de desbetreffende add-on hoort.</p>
            </td>
            <td>
                <p>Lees <a href="https://support.mozilla.org/kb/find-and-install-add-ons-add-features-to-firefox">hoe u add-ons kunt verwijderen of inschakelen</a>.</p>
                <p>U kunt ook de <a href="https://www.mozilla.org/privacy/websites/">Privacyverklaring</a> voor de <a href="https://addons.mozilla.org/firefox/">add-ons-website</a> bekijken.</p>
            </td>
        </tr>
        <tr>
            <td>Voor het handhaven en verbeteren van functies, prestaties en stabiliteit</td>
            <td>
                <ul>
                    <li>Technische gegevens</li>
                    <li>Locatie</li>
                    <li>Instellingsgegevens</li>
                    <li>Unieke id's</li>
                    <li>Gegevens over systeemprestaties</li>
                    <li>Interactiegegevens</li>
                    <li>Navigatiegegevens</li>
                </ul>
            </td>
            <td>
                <p><strong>Contract</strong> om te waarborgen dat Firefox operationeel blijft.</p>
                <p><strong>Legitiem belang</strong> bij het verrichten van onderzoek en metingen voor het verbeteren van functies, prestaties en stabiliteit.</p>
                <p><strong>Toestemming</strong> wanneer u ervoor kies om ons crashrapporten te sturen die navigatiegegevens kunnen bevatten.</p>
            </td>
            <td>U kunt zich via <a href="https://support.mozilla.org/kb/firefox-labs-explore-experimental-features-firefox">Firefox Labs</a>inschrijven voor experimentele functies en <a href="https://support.mozilla.org/kb/shield">meer informatie</a> weergeven over de onderzoeken waarvoor u bent ingeschreven en over hoe u zich op elk gewenst moment kunt uitschrijven voor al deze onderzoeken (of een specifiek onderzoek).</td>
        </tr>
        <tr>
            <td>Het verbeteren van beveiliging</td>
            <td>
                <ul>
                    <li>Technische gegevens</li>
                    <li>Locatie</li>
                    <li>Instellingsgegevens</li>
                    <li>Unieke id's</li>
                    <li>Gegevens over systeemprestaties</li>
                    <li>Navigatiegegevens (alleen voor DNS via HTTPS)</li>
                </ul>
            </td>
            <td>
                <p><strong>Naleving van de wet</strong> door persoonlijke gegevens te beveiligen, zoals is vereist onder toepasselijke voorschriften voor privacy en cyberbeveiliging.</p>
                <p><strong>Legitiem belang</strong> bij het bieden van aanvullende beveiligingsmaatregelen voor al onze gebruikers en het uitbreiden van de algehele beveiliging van internet (zoals werk op het vlak van het tegengaan van fingerprinting).</p>
            </td>
            <td>U kunt meer lezen over de <a href="https://support.mozilla.org/kb/how-stop-firefox-making-automatic-connections">Blokkeringslijst voor add-ons en upgrades</a>, <a href="https://support.mozilla.org/kb/how-does-phishing-and-malware-protection-work">Safe Browsing Service van Google</a> en <a href="https://blog.mozilla.org/en/products/firefox/partnership-ohttp-prio/">OHTTP</a> of <a href="https://support.mozilla.org/kb/technical-and-interaction-data">technische en interactiegegevens</a> uitschakelen.</td>
        </tr>
        <tr>
            <td><a id="bookmark-understand-usage"></a>Het doorgronden van het gebruik van Firefox</td>
            <td>
                <ul>
                    <li>Technische gegevens</li>
                    <li>Locatie</li>
                    <li>Instellingsgegevens</li>
                    <li>Unieke id's</li>
                    <li>Interactiegegevens</li>
                    <li>Contentgegevens</li>
                    <li>Gegevens over systeemprestaties</li>
                    <li>Taalvoorkeur</li>
                </ul>
            </td>
            <td>
                <p><strong>Legitiem belang bij</strong> bij het doorgronden van hoe Firefox wordt gebruikt, waardoor verbeteringen en het uitvoeren van zakelijke functies mogelijk worden, zoals gebruiksrapportages en gebruiksprognoses.</p>
                <p><strong>Toestemming</strong>, waar dat is vereist onder toepasselijke wetgeving (bijvoorbeeld wanneer niet-essentiële cookies worden gebruikt) of wanneer gebruikers enquêtes invullen of vrijwillig andere informatie indienen.</p>
            </td>
            <td>U kunt uw instellingen voor gegevensverzameling voor <a href="https://support.mozilla.org/kb/manage-firefox-data-collection-privacy-settings">desktops</a> en <a href="https://support.mozilla.org/kb/mobile-manage-firefox-data-collection-and-privacy">mobiele apparaten</a> op elk gewenst moment bijwerken (houd er rekening mee dat als u Firefox toestaan om technische en interactiegegevens naar Mozilla te verzenden uitschakelt, dit niet van invloed is op de <a href="https://support.mozilla.org/kb/usage-ping-settings">dagelijkse gebruiksping</a>). Deze dagelijkse gebruiksping biedt ons uitsluitend gedeïdentificeerde informatie over dat een gebruiker Firefox gebruikt, en deze informatie is niet gekoppeld aan eventuele andere gegevens over u. U kunt zich hiervoor bovendien uitschrijven in de instellingen.</td>
        </tr>
        <tr>
            <td>Het op de markt brengen van onze services</td>
            <td>
                <ul>
                    <li>Technische gegevens</li>
                    <li>Locatie</li>
                    <li>Taalvoorkeur</li>
                    <li>Instellingsgegevens</li>
                    <li>Unieke id's</li>
                    <li>Interactiegegevens</li>
                    <li>Navigatiegegevens</li>
                    <li>Gegevens over systeemprestaties</li>
                </ul>
            </td>
            <td>
                <p><strong>Legitiem belang</strong> bij het promoten van onze producten en services, waaronder het verzenden van marketingberichten en het meten en verbeteren va onze marketingcampagnes.</p>
                <p><strong>Toestemming</strong>, waar vereist onder toepasselijke wetgeving (zoals in rechtsgebieden die toestemming vereisen voor het verzenden van marketingberichten).</p>
            </td>
            <td>Lees meer over welke <a href="https://support.mozilla.org/kb/marketing-data">meetgegevens voor campagnes</a> worden verzameld en gedeeld en over hoe u zich kunt uitschrijven. Opmerking: Firefox deelt geen informatie zoals uw navigatiegeschiedenis, zoekquery's of opgeslagen wachtwoorden met marketingtechnologiepartners. Mozilla verzamelt alleen de benodigde gegevens voor het meten en verbeteren van onze marketingcampagnes.</td>
        </tr>
        <tr>
            <td>Voor het pseudonimiseren, deïdentificeren, samenvoegen of anonimiseren van gegevens</td>
            <td>
                <ul>
                    <li>Alle gegevenstypen</li>
                </ul>
            </td>
            <td><strong>Legitiem belang</strong> bij het nemen van maatregelen voor het verbeteren van privacy vóór het uitvoeren van analyses of het delen van gegevens met partners.</td>
            <td></td>
        </tr>
        <tr>
            <td>Voor communicatie met u</td>
            <td>
                <ul>
                    <li>Unieke id's</li>
                    <li>Interactiegegevens</li>
                    <li>Contactgegevens</li>
                    <li>Contentgegevens</li>
                    <li>Taalvoorkeur</li>
                </ul>
            </td>
            <td><strong>Legitiem belang</strong> bij u informeren over verbeteringen of wijzigen in onze producten of services, evenals het bekijken van en reageren op relevante vragen of andere aanvragen.</td>
            <td></td>
        </tr>
        <tr>
            <td>Het voldoen aan toepasselijke wetgeving en het identificeren en voorkomen van schadelijke, niet-toegestane of illegale activiteit.</td>
            <td>
                <ul>
                    <li>Alle gegevenstypen</li>
                </ul>
            </td>
            <td>
                <p><strong>Naleving van de wet</strong> door te reageren op aanvragen met betrekking tot rechten van betrokkenen, op aanvragen van wetshandhavingsinstanties, het beheren en beschermen van onze eigendom, veiligheid en/of rechten (en die van andere gebruikers).</p>
                <p><strong>Legitiem belang</strong>, waar naleving niet toepasselijk is, bij het ondersteunen van juridische of regelgevende processen of aanvragen, het voorkomen van fraude en het beheren en beschermen onze eigendom, veiligheid en/of rechten (en die van andere gebruikers).</p>
            </td>
            <td>Meer informatie over hoe we reageren op <a href="https://www.mozilla.org/about/policy/transparency/#dfn-legal-process">wettelijke aanvragen</a>.</td>
        </tr>
    </tbody>
</table>

## Privacybeleid voor leveranciers van zoekservices

[Google](https://policies.google.com/privacy)

[Microsoft (Bing)](https://www.microsoft.com/privacy/privacystatement#mainsearchaimodule)

[DuckDuckGo](https://duckduckgo.com/privacy)

[Amazon.com](https://www.amazon.com/gp/help/customer/display.html?nodeId=GX7NJQ4ZB8MHFRNJ)

[eBay.com](https://www.ebay.com/help/policies/member-behaviour-policies/user-privacy-notice-privacy-policy?id=4260)

[Wikipedia](https://foundation.wikimedia.org/wiki/Policy:Privacy_policy)
