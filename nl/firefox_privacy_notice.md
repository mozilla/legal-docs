## <span class="privacy-header-firefox">Firefox</span> <span class="privacy-header-policy">Privacykennisgeving</span>

*Van kracht vanaf maandag 30 mei 2022*
{: datetime="2022-05-30" }

## Bij Mozilla zijn we ervan overtuigd dat privacy van essentieel belang is voor een gezond internet.

Dat is de reden waarom we Firefox en al onze producten maken: zodat u meer controle hebt over de informatie die u online deelt en de informatie die u met ons deelt. We streven ernaar om alleen te verzamelen wat we nodig hebben om Firefox voor iedereen te verbeteren.

In deze Privacykennisgeving leggen we uit welke gegevens Firefox deelt en wijzen u op instellingen om nog minder te delen. We houden ons daarnaast aan de procedures die zijn beschreven in het [privacybeleid](https://www.mozilla.org/privacy/) van Mozilla voor wat betreft hoe we informatie die we verzamelen via Firefox, ontvangen, hanteren en delen.

## Firefox deelt standaard gegevens voor:

### Het verbeteren van de prestaties en stabiliteit voor alle gebruikers {: #health-report }

* __Interactiegegevens__: Firefox verzendt gegevens naar ons over uw interactie met Firefox (zoals het aantal open tabbladen en vensters, het aantal bezochte webpagina's en het type geïnstalleerde Firefox-add-ons en de sessieduur) en Firefox-functies die door Mozilla of onze partners worden aangeboden (zoals uw interactie met Firefox-zoekfuncties en zoekpartnerverwijzingen).

* __Technische gegevens__: Firefox verzendt gegevens over uw Firefox-versie en taal, het besturingssysteem van uw apparaat en uw hardwareconfiguratie, geheugen, basisinformatie over crashes en fouten en over resultaten van geautomatiseerde processen, zoals SafeBrowsing en activering. Wanneer Firefox ons gegevens stuurt, wordt uw IP-adres tijdelijk verzameld als onderdeel van onze serverlogboeken.

Lees de telemetriedocumentatie voor [desktops](https://firefox-source-docs.mozilla.org/toolkit/components/telemetry/telemetry/index.html), [Android](https://dictionary.telemetry.mozilla.org/apps/fenix) of [iOS](https://dictionary.telemetry.mozilla.org/apps/firefox_ios) of lees hoe u zich kunt uitschrijven van het verzamelen van deze gegevens op [desktops](https://support.mozilla.org/kb/share-data-mozilla-help-improve-firefox) en [mobiele apparaten](https://support.mozilla.org/kb/send-usage-data-firefox-mobile-browsers).
{: #telemetry }

### Zoeken {: #defaultsearch }

U kunt op verschillende plaatsen in Firefox rechtstreeks zoekopdrachten uitvoeren, waaronder op de balk Awesome, de zoekbalk of op een nieuw tabblad. Wij ontvangen geen gegevens over uw zoekgedrag in Firefox en het aantal zoekopdrachten dat u aanvraagt bij onze zoekpartners. 

* __Locatiegegevens__: Wanneer u Firefox voor het eerst gebruikt, wordt uw IP-adres op basis van uw land gebruikt voor het instellen van uw standaardzoekprovider. [Meer informatie](https://support.mozilla.org/kb/change-your-default-search-settings-firefox).

* __Zoekquery's__: Firefox verzendt standaard zoekquery's naar uw zoekprovider, zodat er veelgebruikte zinnen kunnen worden weergegeven waarnaar anderen hebben gezocht en uw zoekervaring kan worden verbeterd, mits u hebt ingesteld dat de zoekprovider zoeksuggesties ondersteunt. Lees [meer informatie](https://support.mozilla.org/kb/search-suggestions-firefox), waaronder informatie over hoe u deze functie kunt uitschakelen. Als u Firefox Suggest inschakelt, kunnen wij en onze partners ook uw zoekquery's ontvangen. [Hieronder vindt u meer info](#searches). 

### Aanbevolen relevante inhoud

Firefox geeft inhoud weer, zoals aanbevolen add-ons, Top Sites (door Mozilla voorgestelde websites voor gebruikers die Firefox voor het eerst gebruiken) en Pocket-aanbevelingen (onderdeel van het Mozilla-aanbod).

* __Locatiegegevens__: Firefox gebruikt uw IP-adres om relevante inhoud voor te stellen op basis van uw land en staat.

* __Technische en interactiegegevens__: Firefox verzendt gegevens naar ons, zoals de positie, grootte en plaatsing van inhoud die we voorstellen, evenals basisgegevens over uw interactie met inhoud die wordt voorgesteld. Dit omvat het aantal keren dat inhoud wordt weergegeven of dat daarop wordt geklikt.

* __Pocket-aanbevelingen__: We stellen inhoud aan u voor op basis van uw browsegeschiedenis, taal en land. Het proces van het beslissen van welke verhalen moeten worden weergegeven op basis van uw browsegeschiedenis vindt plaats in uw lokale exemplaar van Firefox. Noch Mozilla, noch Pocket ontvangt een kopie van uw browsergeschiedenis. Firefox deelt uw taal en land met Pocket om u Pocket-aanbevelingen te tonen op basis van uw locatie.

    Mozilla en Pocket ontvangen samengevoegde gegevens over de aanbevelingen die worden weergegeven en waarop u klikt. Verder delen we samengevoegde gegevens over de gesponsorde inhoud die u ziet en waarop u klikt met ons externe advertentieplatform Adzerk, zodat adverteerders kunnen zien hoeveel mensen op hun artikelen klikken. U kunt niet persoonlijk worden geïdentificeerd aan de hand van deze samengevoegde gegevens.

* __Top Sites__: Als u klikt op een gesponsorde tegel van Top Sites in een nieuw tabblad, delen we uw land, regio, staat (als u zich in de VS bevindt), de tegel waarop u hebt geklikt en de tijd waarop u hebt geklikt met AdMarketplace (een extern platform voor doorverwijzingen) om te verifiëren dat u naar de website bent gegaan. Firefox deelt uw IP-adres of andere informatie waarmee u kunt worden worden geïdentificeerd niet.

* __Aanbevolen add-ons en functies__: Add-ons worden op twee plaatsen aanbevolen: op de pagina Manage Your Extensions (about:addons) en op de balk Awesome. Met deze laatste kunt u zoeken en hierop kunt u URL's invoeren. We kunnen ook Firefox-functies aanbevelen op de balk Awesome. We baseren de aanbevelingen in about:addons op een cookie. We baseren de aanbevelingen op de balk Awesome op uw interactie met Firefox. Uw browsergeschiedenis wordt niet door Mozilla ontvangen. Deze bevindt zich uitsluitend in het exemplaar van Firefox op uw computer. Meer informatie over [aanbevelingen van de balk Awesome](https://support.mozilla.org/kb/extension-recommendations) of [aanbevelingen op de pagina voor extensies](https://support.mozilla.org/kb/personalized-extension-recommendations).

### Beveiliging verbeteren voor alle gebruikers {: #security }

**Webpaginagegevens naar de DNS Resolver-service**: Voor sommige gebruikers stuurt Firefox de DNS-aanvragen naar een resolverservice die heeft ingestemd met de [strikte privacynormen van Mozilla voor resolvers](https://wiki.mozilla.org/Security/DOH-resolver-policy). Dit biedt extra bescherming tegen privacyschendingen op lokale netwerken en ook tegen bepaalde DNS-beveiligingsaanvallen. Systeemlogboeken van uw DNS-aanvragen worden binnen 24 uur van de service verwijderd en worden alleen gebruikt voor DNS-omzetting. [Lees meer](https://support.mozilla.org/kb/firefox-dns-over-https#w_switching-providers) of bekijk onze standaardprovider voor DNS-resolverservices hieronder:

* [__Cloudflare__](https://developers.cloudflare.com/1.1.1.1/privacy/firefox/)
* [__NextDNS__](https://nextdns.io/privacy)
* [__Comcast__](https://www.xfinity.com/privacy/policy/dns)

**Technische gegevens voor updates**: Desktopversies van Firefox controleren geregeld op browserupdates door verbinding te maken met Mozilla-servers. Gegevens over uw Firefox-versie, taal en het besturingssysteem van uw apparaat worden gebruikt om de juiste updates toe te passen. Mobiele versies van Firefox kunnen verbinding maken met een andere service als u deze hebt gebruikt voor het downloaden en installeren van Firefox. [Meer informatie](https://support.mozilla.org/kb/how-stop-firefox-automatically-making-connections#w_auto-update-checking).
{: #auto-updates }

**Technische gegevens voor de lijst met geblokkeerde add-ons**: Firefox voor desktops en Android maken periodiek verbinding met Mozilla om u en anderen te beschermen tegen schadelijke add-ons. Gegevens over uw Firefox-versie en taal, het besturingssysteem van uw apparaat en de lijst met geïnstalleerde add-ons zijn nodig om de lijst met geblokkeerde add-ons toe te passen en bij be werken. [Meer informatie](https://support.mozilla.org/kb/how-stop-firefox-making-automatic-connections).

**Webpagina- en technische gegevens naar de SafeBrowsing-service van Google**: Firefox verzendt basisinformatie over niet-herkende downloads aan de SafeBrowsing-service van Google, waaronder de bestandsnaam en de URL vanaf welke er is gedownload, om u te beschermen tegen schadelijke downloads.[Lees meer](https://support.mozilla.org/kb/how-does-phishing-and-malware-protection-work) of lees het [privacybeleid van Google](https://www.google.com/policies/privacy/). Als u zich uitschrijft, voorkomt u daarmee dat Firefox u kan waarschuwen voor potentieel niet-legitieme of schadelijke websites of gedownloade bestanden.

**Webpagina- en technische gegevens naar certificeringsinstanties**: Wanneer u een beveiligde website bezoekt (doorgaans te herkennen aan een URL die begint met HTTPS), valideert Firefox het [certificaat](https://support.mozilla.org/kb/secure-website-certificate) van de website. Dit kan gepaard gaan met het door Firefox verzenden van bepaalde informatie over de website aan de certificeringsinstantie die wordt aangeduid door de desbetreffende website. Als u zich uitschrijft, kan dat het risico verhogen dat uw persoonlijke informatie wordt onderschept. [Meer informatie](https://support.mozilla.org/kb/advanced-settings-browsing-network-updates-encryption#w_certificates-tab).

### Crashrapporten {: #crash-reporter }
Standaard wordt u in desktopversies van Firefox gevraagd om met Mozilla een rapport te delen dat gedetailleerde informatie bevat over Mozilla, maar u hebt altijd de keuze om dit te weigeren.

* __Gevoelige gegevens__:  Crashrapporten omvatten een dumpbestand van de geheugeninhoud van Firefox op het moment van de crash. Dit bestand kan gegevens bevatten op basis waarvan u of voor u mogelijk gevoelige gegevens kunnen worden geïdentificeerd.

* __Webpaginagegevens__:  Crashrapporten bevatten de actieve URL op het moment van de crash.

* __Technische gegevens__:  Crashrapporten bevatten gegevens over waarom Firefox is gecrasht en de staat van het apparaatgeheugen en de uitvoering tijdens de crash.

De volledige documentatie kunt u [hier](https://firefox-source-docs.mozilla.org/toolkit/crashreporter/crashreporter/index.html) lezen.

### Ondersteuning en meten van onze marketing

* __Campagne- en verwijzingsgegevens__: Deze gegevens helpen Mozilla de doeltreffendheid van onze marketingcampagnes te doorgronden.
{: #referraltracking }

    _Op desktop_: Firefox verzendt standaard HTTP-gegevens aan Mozilla die mogelijk zijn opgenomen in het installatieprogramma van Firefox. Deze gegevens stellen ons in staat te bepalen welk websitedomein of welke reclamecampagne (indien aanwezig) u naar de onze downloadpagina heeft verwezen. Lees de [documentatie](https://firefox-source-docs.mozilla.org/toolkit/components/telemetry/telemetry/data/environment.html#attribution) of [schrijf u uit](https://support.mozilla.org/kb/desktop-privacy) before installation.

    _Op mobiele apparaten_: Firefox voor iOS en Android verzendt standaard mobiele campagnegegevens aan Adjust, onze leverancier voor analysegegevens. Adjust heeft een eigen [privacybeleid](https://www.adjust.com/terms/privacy-policy/). Mobiele campagnegegevens bestaan uit een Google-reclame-id, uw IP-adres, tijdstempel, land, taal/landinstellingen, besturingssysteem en app-versie. Lees de [documentatie](https://dictionary.telemetry.mozilla.org/apps/fenix?itemType=metrics&page=1&search=adjust).
{: #thirdparty }

### Firefox Suggest en Top Pick {: #searches }

Mozilla ontwikkelt een nieuwe functie waarmee u sneller betere informatie kunt vinden. We noemen de functie Firefox Suggest. Gebruikers in de Verenigde Staten hebben momenteel toegang tot een vroege versie. Standaard toont Firefox Suggest u aanbevolen en gesponsorde inhoud op basis van lokale gegevens die op uw eigen computer zijn opgeslagen, zoals websites uit uw browsegeschiedenis, bladwijzers en geopende tabbladen. 

* __Sites die u bezoekt__: Firefox stuurt Mozilla informatie over op welke suggesties u klikt en over welke suggesties u negeert, en Mozilla kan deze gegevens delen met zijn [partners](https://support.mozilla.org/kb/firefox-suggest#w_who-are-mozillas-partners)

* __Locatiegegevens__: Firefox stuurt Mozilla tijdelijk uw IP-adres. We gebruiken dit om inhoud aan te bevelen op basis van uw land, staat en woonplaats. Mozilla kan locatiegegevens delen met onze partners. Deze partners ontvangen uw IP-adres echter niet. 

* __Technische en interactiegegevens__: Firefox stuurt gegevens naar Mozilla, zoals het aantal keer dat Firefox inhoud voorstelt en u hierop klikt, evenals basisgegevens over hoe u Firefox Suggest gebruikt. Mozilla deelt informatie met onze [partners](https://support.mozilla.org/kb/firefox-suggest#w_who-are-mozillas-partners) over hoe vaak suggesties worden weergegeven en aangeklikt ter verificatie en om de functie te verbeteren. 

Als u ervoor kiest om de optie voor het verbeteren van de Firefox Suggest-ervaring in te schakelen, deelt Firefox de volgende informatie om uw browse-ervaring en de service te verbeteren:

* __Zoekopdrachten__: Firefox stuurt Mozilla wat u invoert in de zoekbalk en Mozilla en kan deze gegevens delen met zijn [partners](https://support.mozilla.org/kb/firefox-suggest#w_who-are-mozillas-partners). 

We hebben maatregelen getroffen om ons vermogen en dat van onze partners te beperken om u te identificeren. [Meer informatie](https://support.mozilla.org/kb/firefox-suggest?as=u&utm_source=inproduc).

---

## Als u deze functies gebruikt, deelt Firefox gegevens om de functionaliteit mogelijk te maken en onze producten en diensten te verbeteren: {: #optional-features }

### Firefox-accounts

* __Registratiegegevens__: Mozilla ontvangt uw e-mailadres en een hash van uw wachtwoord wanneer u een Firefox-account maakt of u registreert voor Firefox. U kunt ervoor kiezen om een weergavenaam of profielafbeelding op te nemen. Uw e-mailadres wordt verzonden naar onze leverancier voor e-mail, Acoustic, dat zijn eigen [privacybeleid](https://acoustic.com/privacy-notice/) heeft.

* __Locatiegegevens__: Om beveiligingsredenen slaan we de IP-adressen op die worden gebruikt om toegang te krijgen tot uw Firefox-account, zodat uw plaats en land bij benadering kunnen worden bepaald. We gebruiken deze gegevens om u e-mailmeldingen te sturen als we verdachte activiteiten detecteren, zoals accountaanmeldingen vanaf andere locaties.

* __Interactiegegevens__: We ontvangen gegevens zoals uw bezoeken aan de websites, dashboards en menuvoorkeuren van Firefox-accounts, welke producten u gebruikt in combinatie met uw Firefox-account en hoe u onze e-mails en sms-berichten gebruikt. We doen dit om inzicht te krijgen in uw gebruik van onze producten en services, en om u handige tips over uw Firefox-account en berichten in de app te sturen.

* __Technische gegevens__: Voor het weergeven van welke apparaten worden gesynchroniseerd met uw Firefox-account en voor het leveren van beveiligingsfunctionaliteit slaan we informatie op, zoals het besturingssysteem van uw apparaat, browser en versie, tijdstempel en landinstelling. We slaan dezelfde informatie op voor apparaten die met uw account zijn verbonden. Als u uw Firefox-account gebruikt om u aan te melden bij andere websites of services (zoals AMO of Pocket), ontvangen we de tijdstempel van deze aanmeldingen.

Lees alle documentatie of kom te weten hoe u de gegevens van uw Firefox-account of onze gegevenspraktijken beheert voor [websites en e-mail](https://www.mozilla.org/privacy/websites/). U kunt ook de privacymeldingen lezen voor de aan uw Firefox-account gekoppelde services, te weten:

* [Firefox Monitor](https://www.mozilla.org/privacy/firefox-monitor)
* [Firefox Notes](https://addons.mozilla.org/firefox/addon/notes-by-firefox/)
* [Firefox Sync](https://www.mozilla.org/privacy/firefox/#sync)
* [Firefox Relay](https://www.mozilla.org/privacy/firefox-relay/)
* [Mozilla VPN](https://www.mozilla.org/privacy/mozilla-vpn/)

### Synchronisatie {: #sync }

* __Gesynchroniseerde gegevens__: Als u de synchronisatie-optie instelt, ontvangt Mozilla de informatie die u via apparaten synchroniseert in versleutelde vorm. Deze informatie heeft mogelijk betrekking op Firefox-tabbladen, add-ons, wachtwoorden, betalingsinformatie die automatisch wordt ingevuld, bladwijzers, uw geschiedenis en voorkeuren. Als u uw Firefox-account verwijdert, wordt ook de verwante synchronisatie-inhoud verwijderd. U kunt daarnaast de [documentatie](https://moz-services-docs.readthedocs.io/en/latest/sync/) lezen.

* __Technische en interactiegegevens__: Als u synchronisatie heeft ingeschakeld, verzendt Firefox periodiek basisinformatie met telemetrie over uw recentste poging om uw gegevens te synchroniseren, zoals wanneer de synchronisatie is uitgevoerd of mislukt en welk type apparaat probeert te synchroniseren. U kunt daarnaast de [documentatie](https://firefox-source-docs.mozilla.org/toolkit/components/telemetry/telemetry/data/sync-ping.html) lezen.

Lees [meer informatie](https://support.mozilla.org/kb/how-do-i-set-sync-my-computer), waaronder informatie over hoe u synchronisatie kunt inschakelen of uitschakelen.

### Locatie {: #location-services }

* __Locatiegegevens naar de geolocatieservice van Google__: Firefox vraagt u altijd eerst of dit mag voordat uw locatie wordt bepaald of gedeeld met een aanvragende website (bijvoorbeeld als een website voor kaarten uw locatie nodig heeft voor een routebeschrijving). Voor het vaststellen van de locatie gebruikt Firefox mogelijk de geolocatiefuncties van uw besturingssysteem, Wi-Fi-netwerken, gsm-torens of IP-adressen. Deze gegevens kunnen worden verzonden naar de geolocatieservice van Google. Google heeft een eigen [privacybeleid](https://www.google.com/privacy/lsf.html).

[Meer informatie](https://www.mozilla.org/firefox/geolocation/).

### Kennisgevingen van websites {: #push-notifications }

* __Verbindingsgegevens__: Als u een website toestaat om kennisgevingen te verzenden, maakt Firefox verbinding met Mozilla en wordt uw IP-adres gebruikt om het bericht door te geven. Mozilla heeft geen toegang tot de inhoud van berichten.

* __Interactiegegevens__: We ontvangen samengevoegde gegevens, zoals het aantal Firefox-abonnementen en opzeggingen van abonnementen op kennisgevingen van websites, het aantal verzonden berichten, de tijdstempel en afzenders (welke mogelijk specifieke websiteproviders kunnen bevatten).

Raadpleeg de [volledige documentatie](https://mozilla-push-service.readthedocs.io/en/latest/) of lees [meer informatie](https://support.mozilla.org/kb/push-notifications-firefox), waaronder informatie over hoe u kennisgevingen van websites kunt intrekken.

### Add-ons {: #addons }

U kunt add-ons installeren vanaf addons.mozilla.org (AMO) of vanuit de optie voor add-onbeheer in Firefox. Deze is toegankelijk via de Firefox-menuknop op de werkbalk.

* __Zoekquery's__: Zoekquery's via de functie voor add-onbeheer worden verzonden aan Mozilla, zodat u voorgestelde add-ons kunnen worden aangeboden.

* __Interactiegegevens__: We ontvangen samengevoegde gegevens over bezoeken aan de AMO-website en de functie voor add-onbeheer in Firefox, evenals over uw interactie met inhoud op deze pagina's. Lees over onze gegevensprocedures op de [Mozilla-websites](https://www.mozilla.org/privacy/websites/).

* __Technische gegevens voor updates__: Firefox maakt periodiek verbinding met Mozilla om updates voor add-ons te installeren. Uw geïnstalleerde add-ons, uw Firefox-versie, taal en het besturingssysteem van uw apparaat worden gebruikt om de juiste updates toe te passen.

---

### Voetnoot

Deze privacykennisgeving is bestemd voor de recentste algemene releaseversie van Firefox die door Mozilla wordt gedistribueerd. Als u Firefox elders verkrijgt of een oudere versie uitvoert, heeft uw exemplaar van Firefox mogelijk andere privacykenmerken.
{: #pre-release }

Pre-release-versies van Firefox van Mozilla (die worden gedistribueerd via kanalen, zoals Nightly, Beta, Developer Edition en TestFlight) zijn ontwikkelingsplatforms die regelmatig worden bijgewerkt met experimentele functies en onderzoeken. Naast het verzamelen van de gegevens die zijn beschreven in deze privacykennisgeving, kunnen deze versies standaard gegevens over bepaalde webactiviteiten en crashes naar Mozilla en, in sommige gevallen, naar onze partners verzenden. Het verzamelen of delen van deze gegevens geschiedt in overeenstemming met het [Firefox-beleid voor gegevensverzameling](https://wiki.mozilla.org/Firefox/Data_Collection). We zullen hierbij altijd transparant te werk gaan en u middelen bieden om deze functie te beheren.
