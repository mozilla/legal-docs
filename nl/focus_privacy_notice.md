# Privacyverklaring van Firefox Focus en Firefox Klar

Van kracht vanaf dinsdag 22 april 2025
{: datetime="2025-04-22" }

## Bij Mozilla zijn we ervan overtuigd dat privacy van essentieel belang is voor een gezond internet

Dat is de reden waarom we Firefox Focus en Klar en al onze producten maken: zodat u meer controle hebt over de informatie die u online deelt en over de informatie die u met ons deelt. In deze Privacyverklaring leggen we uit welke gegevens we verwerken, hoe we dat doen en voor welk doel. Vervolgens leggen we uit welke keuzes u hebt voor hoe we uw informatie verwerken en hoe u deze kunt uitoefenen.

## Hoe Mozilla uw gegevens verwerkt

### U voorzien van de Firefox Focus- en Klar-browser

Focus en Klar verwerken technische en instellingsgegevens, navigatieschiedenis, webformuliergegevens, tijdelijke internetbestanden en cookies **op uw apparaat** om u de kernfunctionaliteit van de browser te bieden, uw apparaat te onderscheiden van dat van anderen en om uw instellingen in acht te nemen. Dit betekent dat de gegevens op uw apparaat blijven, tenzij anders is aangegeven in deze Verklaring. Uw navigatiegegevens worden van uw apparaat verwijdert wanneer u uw browser sluit.

Daarnaast kan, als u dat toestaat, uw exacte locatie ook worden verwerkt voor aan locatie gerelateerde functionaliteit voor websites, zoals Google Maps. Deze gegevens worden alleen geopend vanaf uw apparaat door de website(s) waarvoor u dit inschakelt. Deze gegevens worden niet naar servers van Mozilla verzonden. U kunt op elk gewenst moment op het prullenbakpictogram op de werkbalk tikken om uw navigatiegegevens te verwijderen of uw [locatiemachtigingen](https://support.mozilla.org/kb/does-firefox-share-my-location-websites) bij te werken.

### Zoekfunctionaliteit bieden en verbeteren

Wanneer u een zoekopdracht uitvoert, worden uw zoekopdracht, apparaatinformatie en locatiegegevens verwerkt door uw standaard zoekmachine (op basis van hun [toepasselijke privacyverklaring](#privacy-notices-for-search-providers)) om u zoekresultaten te bieden. U kunt er ook voor kiezen om u standaardzoekmachine in te schakelen, zodat deze zoeksuggesties biedt.

### Voor het handhaven en verbeteren van prestaties en stabiliteit

Als Focus of Klar (onder Android) op een onverwacht probleem stuit, vraagt [Mozilla Crash Reporter](https://support.mozilla.org/kb/how-send-crash-report-firefox-android) of u ons informatie wilt sturen. Deze informatie omvat welke sites open waren op het moment van crashes en andere navigatiegegevens. Crashrapporten bevatten onder iOS minder informatie en worden standaard automatisch verzonden. U kunt [uw iOS-instellingen wijzigen](https://support.mozilla.org/kb/ios-crash-reports-pref) wanneer u maar wilt.

### Het verbeteren van beveiliging

We gebruiken [Safe Browsing Service van Google](https://support.mozilla.org/kb/how-does-phishing-and-malware-protection-work) om u te beschermen tegen schadelijke downloads en phishingaanvallen, en om webpaginagegevens en technische gegevens te valideren via [certificeringsinstanties](https://support.mozilla.org/kb/secure-website-certificate).

Voor sommige gebruikers sturen Focus en Klar DNS-aanvragen naar een resolverservice die heeft ingestemd met de [strikte privacynormen van Mozilla voor resolvers](https://wiki.mozilla.org/Security/DOH-resolver-policy). Dit biedt extra bescherming tegen privacyschendingen op lokale netwerken en ook tegen bepaalde DNS-beveiligingsaanvallen. Systeemlogboeken van uw DNS-aanvragen worden binnen 24 uur van de service verwijderd en worden alleen gebruikt voor DNS-omzetting. [Meer informatie](https://support.mozilla.org/kb/firefox-dns-over-https#w_switching-providers) over DNS via HTTPS.

### Het doorgronden van het gebruik van Firefox Focus

We verzamelen een minimale hoeveelheid technische en interactiegegevens om inzicht te krijgen in hoeveel dagelijks actieve gebruikers Focus heeft. Zie [Focus onder Android](https://dictionary.telemetry.mozilla.org/apps/focus_android/pings/usage-reporting) en [Focus onder iOS](https://dictionary.telemetry.mozilla.org/apps/focus_ios/pings/usage-reporting) voor een technisch overzicht van de gegevens die worden verzameld via deze dagelijkse gebruiksping. Deze gegevens worden maximaal 25 maanden bewaard, en u kunt zich op elk gewenst moment uitschrijven voor het verzenden van de dagelijkse gebruiksping in uw [instellingen voor gegevensverzameling](https://support.mozilla.org/kb/usage-ping-settings). Klar verzamelt standaard geen informatie over dagelijks actieve gebruikers, maar gebruikers kunnen zich inschrijven voor het verzenden van deze informatie in hun [instellingen voor gegevensverzameling](https://support.mozilla.org/kb/usage-ping-settings).

U kunt meer informatie weergeven over de gegevens die we verzamelen voor [Focus onder Android](https://dictionary.telemetry.mozilla.org/apps/focus_android), [Focus onder iOS](https://dictionary.telemetry.mozilla.org/apps/focus_ios), [Klar onder Android](https://dictionary.telemetry.mozilla.org/apps/klar_android) of [Klar onder iOS](https://dictionary.telemetry.mozilla.org/apps/klar_ios).

## Hoe we uw persoonlijke gegevens delen

Voor het verzorgen van onze services zoals deze hiervoor reeds zijn beschreven, kunnen we persoonlijke gegevens openbaar maken aan:

|  |  |
| ----- | ----- |
| Leveranciers van zoekmachines | We hebben contractuele overeenkomsten afsloten met verschillende leveranciers van zoekmachines om u een verscheidenheid aan leveranciers van zoekmachines te bieden. |
| Door Mozilla beheerde rechtspersonen en opvolgers | Als een mondiaal bedrijf, delen we gegevens met door Mozilla beheerde filialen en dochterondernemingen. Het kan ook zijn dat we persoonlijke gegevens openbaar moeten maken als onderdeel van een bedrijfstransactie, zoals een fusie, een aankoop, de verkoop van activa of een soortgelijke transactie. |

## Internationale gegevensoverdrachten

Mozilla Corporation (en onze servers) zijn gevestigd in de Verenigde Staten. Voor het verzorgen van de services die worden beschreven in deze Privacyverklaring, wordt, omdat we een mondiaal bedrijf zijn, de informatie die we verzamelen, mogelijk beoordeeld vanaf locaties waarop onze mensen zich bevinden en kunnen gegevens ook worden overgedragen naar andere rechtsgebieden als een resultaat van het delen van gegevens met onze partners. Wanneer gegevens worden overgebracht over internationale grenzen, hebben we toepasselijke mechanismen geïmplementeerd (zoals [standaard contractuele clausules](https://commission.europa.eu/law/law-topic/data-protection/international-dimension-data-protection/standard-contractual-clauses-scc_en#eu-standard-contractual-clauses) goedgekeurd door de Europese Commissie en andere relevante autoriteiten) om uw persoonlijke gegevens te beschermen. U kunt contact opnemen met [dpo@mozilla.com](mailto:dpo@mozilla.com) voor informatie over de veiligheidswaarborgen die zijn geïmplementeerd voor internationale overdrachten of voor kopieën van de relevante standaard contractuele clausules.

## Uw rechten en keuzemogelijkheden

### Uw rechten

U hebt recht op het volgende:

1. Geïnformeerd worden over welke gegevens we over u verwerken, waarom we dit doen en met wie deze worden gedeeld (hetgeen in deze verklaring wordt vermeld)
2. Een kopie aanvragen van de gegevens die we over u hebben
3. Overdraagbaarheid van uw gegevens aanvragen
4. Correctie aanvragen van eventuele gegevens die we over u bewaren die onnauwkeurig of onvolledig zijn
5. Persoonlijke gegevens die we over u bewaren, laten verwijderen (onder bepaalde omstandigheden)
6. In sommige gevallen, beperking van of bezwaar maken tegen hoe we uw persoonlijke gegevens gebruiken
7. Klagen bij uw relevante plaatselijke autoriteit voor gegevensbescherming als u reden hebt tot zorg over hoe we omgaan met uw persoonlijke gegevens. We geven er de voorkeur aan dat u eerst contact met ons opneemt (via [dpo@mozilla.com](mailto:dpo@mozilla.com)), maar u kunt ook contact opnemen met uw relevante [EU-autoriteit voor gegevensbescherming](https://www.edpb.europa.eu/about-edpb/about-edpb/members_en) of zoeken naar (en contact opnemen met) uw plaatselijke autoriteit voor gegevensbescherming

Neem voor welke van de hiervoor vermelde aanvragen met betrekking tot uw persoonlijke gegevens dan ook, contact met ons (Mozilla Corporation) op via onze [Portal voor toegangsaanvragen voor betrokkenen](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0). We zullen nooit iemand discrimineren voor het uitoefenen van zijn of haar privacyrechten. Als u andere vragen hebt over persoonlijke gegevens of onze privacyprocedures, kunt u contact met ons opnemen via [compliance@mozilla.com](mailto:compliance@mozilla.com).

Als u zich in het Verenigde Koninkrijk of de EER (Europese Economische Ruimte) bevindt, kunt u ook contact opnemen met onze Data Protection Officer via [dpo@mozilla.com](mailto:dpo@mozilla.com) of per post op:

Bird & Bird DPO Services SRL<br>
Avenue Louise 235 b 1<br>
1050 Brussel<br>
België

We reageren op alleen aanvragen die we ontvangen van individuen die hun gegevensbeschermingsrechten wensen uit te oefenen in overeenstemming met toepasselijke wetten voor gegevensbescherming. Het kan zijn dat we u om aanvullende informatie moeten vragen om uw identiteit te bevestigen voordat we kunnen doorgaan met uw aanvraag.

### Uw keuzemogelijkheden

U kunt uw [instellingen voor gegevensverzameling](https://support.mozilla.org/kb/send-usage-data-firefox-mobile-browsers) op elk gewenst moment wijzigen.

## Toepasselijkheid (Focus/Klar-versie)

Deze privacykennisgeving is bestemd voor de recentste algemene releaseversie van Focus of Klar die door Mozilla wordt gedistribueerd. Als u Focus of Klar elders verkrijgt of een oudere versie uitvoert, heeft uw exemplaar mogelijk andere privacykenmerken.

## Wijzigen

Het kan zijn dat we dit beleid en onze verklaringen moeten wijzigen. In dat geval worden de updates online gepubliceerd en werken we de ingangsdatum van deze verklaring bij. Als de wijzigingen aanzienlijk zijn, zullen we ook de update opvallender aankondigen via de gebruikelijke kanalen van Mozilla voor dergelijke aankondigen, zoals via blogberichten en forums.

## Gedefinieerde gegevenstypen

| Gegevenstype | Beschrijving | Voorbeelden voor Focus/Klar-gebruikers |
| ----- | ----- | ----- |
| Technische gegevens | Dit is informatie over de hardware via welke u onze services gebruikt (zoals uw desktopcomputer, smartphone of tablet), de configuraties daarvan en de verbindingen daarvan met Focus/Klar. | Apparaattype, besturingssysteem, IP-adres, internetprovider. |
| Instellingen | Dit zijn uw voorkeuren of instellingen voor hoe de services worden verzorgd, zoals uw privacyvoorkeuren of werkbalkinstellingen. Als u geen specifieke keuzes hebt gemaakt, zijn dit de standaardinstellingen. | Verbeterde bescherming tegen volgen-instellingen, cookie-instellingen, toestemmingen(locatie, camera, microfoon), werkbalkaanpassing. |
| Gegevens over systeemprestaties | Dit zijn gegevens over hoe de service werken op uw apparaat. | Geheugengebruik, weergavesnelheid van pagina's. |
| Locatie | We leiden uw locatie af van uw IP-adres op het niveau van uw land, plaats of regio. | Landcode, plaats. |
| Exacte locatie | Uw exacte locatie (binnen enkele meters). | Exacte locatie. |
| Taalvoorkeur | Uw afgeleide taal of voorkeurstaal (als u deze hebt opgegeven in instellingen) voor interactie met onze services. | Taal. |
| Unieke id's | Dit zijn unieke id's die op verschillende momenten kunnen worden gemaakt om uw interactie met de service te beheren. | Client_id, session_id. |
| Interactiegegevens | Dit zijn gegevens over hoe u omgaat met onze services, zoals hoeveel zoekopdrachten u hebt uitgevoerd. | Kliktellingen, aantal uitgevoerde zoekopdrachten, tijd op pagina. |
| Zoekgegevens | Dit zijn gegevens over de zoekquery die is uitgevoerd. | Zoekterm ('huidige weer in Boston'). |
| Navigatiegegevens | Dit is informatie over websites en URL's die u hebt bezocht. | Specifieke URL's. |

## Wettelijke basis

<table>
    <thead>
        <tr>
            <th>Waar we uw gegevens voor gebruiken</th>
            <th>Welke gegevens we verwerken</th>
            <th>Onze wettelijke basis</th>
        </tr>
    </thead>
        <tr>
            <td>U voorzien van de Firefox Focus- en Klar-browser</td>
            <td>Elk gegevenstype kan lokaal op uw apparaat worden verwerkt.</td>
            <td>
                <p><strong>Contract</strong> om u van de benodigde functionaliteit te voorzien zodat Focus en Klar werken.</p>
                <p><strong>Legitiem belang</strong> bij het voor u laten werken van de gegevens op uw apparaat.</p>
            </td>
        </tr>
        <tr>
            <td>Zoekfunctionaliteit bieden en verbeteren</td>
            <td>
                <ul>
                    <li>Locatie</li>
                    <li>Taalvoorkeur</li>
                    <li>Zoekgegevens</li>
                </ul>
            </td>
            <td><strong>Legitiem belang</strong> bij het bieden van zoekfunctionaliteit.</td>
        </tr>
        <tr>
            <td>Voor het handhaven en verbeteren van functies, prestaties en stabiliteit</td>
            <td>
                <ul>
                    <li>Technische gegevens</li>
                    <li>Unieke id's</li>
                    <li>Systeemprestaties</li>
                    <li>Navigatiegegevens</li>
                </ul>            
            </td>
            <td><strong>Toestemming</strong>, wanneer u ervoor kiest om ons crashrapporten te sturen.</td>
        </tr>
        <tr>
            <td>Het verbeteren van beveiliging</td>
            <td>
                <ul>
                    <li>Technische gegevens</li>
                    <li>Locatie</li>
                    <li>Unieke id's</li>
                    <li>Navigatiegegevens (alleen voor DNS via HTTPS)</li>
                </ul>            
            </td>
            <td><strong>Legitiem belang</strong> bij het verzorgen van aanvullende beveiligingsmaatregelen.</td>
        </tr>
        <tr>
            <td>Het doorgronden van het gebruik van Firefox</td>
            <td>
                <ul>
                    <li>Technische gegevens</li>
                    <li>Interactiegegevens</li>
                </ul>            
            </td>
            <td>
                <p><strong>Legitiem belang bij</strong> bij het doorgronden van hoe vaak Focus wordt gebruikt, waardoor het uitvoeren van zakelijke functies mogelijk wordt, zoals gebruiksrapportages en gebruiksprognoses.</p>
                <p><strong>Toestemming</strong> wanneer Klar-gebruikers ervoor kiezen om deze gegevens te verzenden voor gebruiksrapportages.</td>
            </td>
        </tr>
    <tbody>
    </tbody>
</table>

## Privacyverklaringen voor leveranciers van zoekservices

[Google](https://policies.google.com/privacy)

[DuckDuckGo](https://duckduckgo.com/privacy)

[Amazon.com](https://www.amazon.com/gp/help/customer/display.html?nodeId=GX7NJQ4ZB8MHFRNJ)

[eBay.com](https://www.ebay.com/help/policies/member-behaviour-policies/user-privacy-notice-privacy-policy?id=4260)

[Wikipedia](https://foundation.wikimedia.org/wiki/Policy:Privacy_policy)

