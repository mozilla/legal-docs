# Privacyverklaring van Firefox Focus en Klar

14 oktober 2021
{: datetime="2021-10-14" }

Bij Mozilla ontwerpen we producten met uw privacy in gedachten. Deze privacyverklaring legt uit welke gegevens we verzamelen in Focus en Klar, waarom we dat doen en wat uw keuzes zijn. Onze verklaringen voor Firefox Focus zijn van toepassing op Focus en Klar, tenzij anders is aangegeven. We houden ons daarnaast aan de procedures die zijn beschreven in het [Privacybeleid](https://www.mozilla.org/privacy/) van Mozilla voor wat betreft hoe we informatie die we verzamelen via Firefox Focus, ontvangen, hanteren en delen. 
 
## Zaken die u moet weten

Focus verzendt gegevens naar Mozilla voor: 
{: #defaultinfo }

### Het verbeteren van de prestaties en stabiliteit voor alle gebruikers 

* __Technische gegevens__: We kunnen basisinformatie ontvangen over uw apparaat en Focus, zoals welke versie u hebt geïnstalleerd, uw besturingssysteem, basisinformatie over crashes en fouten, en uw systeemtijdzone en landsinstellingen.

* __Interactiegegevens__: We ontvangen informatie over hoe vaak u Focus gebruikt en over uw interactie met bepaalde functies of prompts. Dit omvat informatie zoals wanneer u een nieuwe browsersessie start, hoe vaak u de zoekfunctionaliteit gebruikt of een externe browser start vanuit Focus en over welk functies in het scherm Instellingen zijn ingeschakeld.

U kunt [hier](https://github.com/mozilla-mobile/focus-android/blob/main/docs/Telemetry.md) en [hier](https://dictionary.telemetry.mozilla.org/apps/focus_android) de telemetriedocumentatie voor Android en [hier](https://dictionary.telemetry.mozilla.org/apps/focus_ios) die voor iOS lezen.

### Ondersteuning en meten van onze marketing

* __Campagne- en verwijzingsgegevens__: Op Android, deze gegevens helpen Firefox Focus de doeltreffendheid van onze marketingcampagnes te doorgronden. Focus kan Verwijzingsgegevens gebruiken, zoals het websitedomein of de advertentiecampagne die u heeft doorverwezen voor het downloaden en installeren van Focus. Deze gegevens worden bewaard door [Adjust](https://www.adjust.com/terms/privacy-policy/), onze leveranciers voor analysegegevens, en worden verstrekt wanneer u Focus start. Deze gegevens omvatten ook een Google-reclame-id, een tijdsstempel, het land, de landinstellingen, het besturingssysteem en de app-versie. Mozilla ontvangt dergelijke gegevens niet voor Klar. Lees de [documentatie](https://github.com/mozilla-mobile/focus-android/wiki/Adjust-Usage). 

### Ondersteuning voor zoeken

U kunt zoekopdrachten rechtstreeks uitvoeren in de Awesome Bar. Uw zoekquery's worden niet door Mozilla ontvangen. Wij ontvangen geen gegevens over uw zoekgedrag in Firefox Focus en het aantal zoekopdrachten dat u aanvraagt bij onze zoekpartners. Querygegevens worden naar uw standaard zoekprovider verzonden. Deze heeft een eigen privacybeleid. 

* __Zoeksuggesties__: Als dat is ingeschakeld, verzendt Firefox Focus standaard zoekquery's naar uw zoekprovider, zodat er veelgebruikte zinnen kunnen worden weergegeven waarnaar anderen hebben gezocht en zodat uw zoekervaring kan worden verbeterd. Deze gegevens worden niet naar uw geselecteerde zoekprovider verzonden als deze geen zoeksuggesties ondersteunt.
