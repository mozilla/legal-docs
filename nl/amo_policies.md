# AMO-beleid

Laatst bij gewerkt op 18 maart 2024
{: datetime="2024-03-18" }

[addons.mozilla.org (AMO)](https://addons.mozilla.org/) is een online community die content host die is gemaakt door Firefox-gebruikers en -ontwikkelaars. Door deel te nemen aan deze community, stemt u ermee in dat u voldoet aan de [Gebruikersvoorwaarden voor Services voor Websites en Communicaties](https://www.mozilla.org/about/legal/terms/mozilla/) van Mozilla, en dat uw gebruik is onderworpen aan de [Privacyverklaring voor Websites, Communicaties en Cookies](https://www.mozilla.org/privacy/websites/).

U kunt ervoor kiezen om extensies, beoordelingen, thema's, collecties of andere content bij te dragen die andere leden van de community kunnen gebruiken. U kunt ook content uploaden of op een andere manier toevoegen om een gebruikersprofiel te maken op AMO.  Het [Beleid voor aanvaardbaar gebruik](https://www.mozilla.org/about/legal/acceptable-use/) van Mozilla beschrijft onze regels voor gebruikersgedrag voor alle Mozilla-producten en -websites, waaronder AMO. Daarnaast moeten alle extensies, thema's en collecties die worden gedeeld op AMO, voldoen aan de [Firefox-distributieovereenkomst voor add-ons](https://extensionworkshop.com/documentation/publish/firefox-add-on-distribution-agreement/). Deze omvat het [Beleid voor add-ons](https://extensionworkshop.com/documentation/publish/add-on-policies/), Dit beleid beschrijft technische zaken, privacy, transparantie en gerelateerd normen voor add-ons.

Wanneer een gebruiker content deelt die dat beleid schendt, kunnen we de content verwijderen van AMO, en in sommige gevallen beperken we ook het account van de schender of schorten we dit op. Als u schendingen door een andere gebruiker wilt melden, kunt u dat op de volgende manieren doen:

- Voor extensies, thema's, collecties en gebruikersprofielen: Bezoek de pagina met de vermelding en klik op de knop Rapporteren
- Voor beoordelingen: klik op de link Markeren onderaan de beoordeling

Add-ons die niet voldoen aan dit beleid, zijn niet toegestaan. Deze worden verwijderd van AMO en/of uitgeschakeld in Firefox als ze worden ontdekt. Bezoek de sectie [Contentmoderatie op de Mozilla-webpagina](https://www.mozilla.org/about/legal/content-moderation) voor meer informatie over hoe Mozilla beleid wordt afgedwongen.
