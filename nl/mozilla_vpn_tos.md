# Voorwaarden van de Mozilla VPN Terms

Versie 3.2, van kracht vanaf woensdag 11 augustus 2021
{: datetime="2021-08-11" }

Mozilla VPN (de Service) is een Virtual Private Network dat wordt verzorgd in samenwerking met [Mullvad](https://mullvad.net). Lees deze Servicevoorwaarden zorgvuldig door omdat deze ingaan op belangrijke informatie over uw gebruik van de Service.

Als u deze Service activeert, wordt uw internetverkeer geheim gehouden voor uw internetprovider en de meeste websites die u bezoekt via versleuteling en routering over het netwerk van onze partner. De Service vervangt uw daadwerkelijke IP-adres om uw persoonlijke IP-adres geheim te houden voor anderen, zoals de websites die u bezoekt en uw internetprovider.

## U moet in aanmerking komen om de Service te gebruiken

U moet zich in een land bevinden waarin de Service beschikbaar is om Mozilla VPN te kunnen downloaden en de Service te gebruiken. De service is momenteel beschikbaar in de Verenigde Staten, Canada, het Verenigd Koninkrijk, Duitsland, Frankrijk, Italië, Spanje, België, Oostenrijk, Zwitserland, Maleisië, New Zeeland, en Singapore. Voor het gebruik van de Service is een Firefox-account vereist.

Als u een Firefox-account wilt maken, moet u instemmen met de [Servicevoorwaarden](https://www.mozilla.org/about/legal/terms/services/) en [Privacyverklaring](https://www.mozilla.org/privacy/firefox/) voor uw Firefox-account.

## Uw privacy

__Uw privacy.__ De [Mozilla VPN-privacyverklaring](https://www.mozilla.org/privacy/mozilla-vpn/) legt uit welke informatie wordt verzonden wanneer u de Service gebruikt en hoe we met deze informatie omgaan en hoe we deze delen.

Mozilla is een wereldwijde organisatie en onze computers en de computers van onze serviceproviders kunnen zich in verschillende landen over de hele wereld bevinden, waaronder de Verenigde Staten. Dit betekent dat uw informatie kan worden verwerkt op servers die zich buiten het land bevinden waarin u woont en dat het desbetreffende land mogelijk een ander niveau aan voorschriften op het vlak van gegevensbescherming heeft dan dat van u. Door ons informatie te verstrekken, stemt u in met dergelijke overdrachten van uw informatie.

## Benodigde toestemmingen voor het verzorgen van de Service

Mozilla VPN is een Virtual Private Network dat wordt verzorgd in samenwerking met [Mullvad](https://mullvad.net). Als u meer informatie wilt over hoe de Service werkt, kunt u de Mozilla-broncode voor het VPN-programma onder [Windows](https://github.com/mozilla-services/guardian-vpn-windows), [MacOS](https://github.com/mozilla-mobile/mozilla-vpn-client/), [iOS](https://github.com/mozilla-mobile/guardian-vpn-ios), [Android](https://github.com/mozilla-mobile/guardian-vpn-android) en [Linux](https://github.com/mozilla-mobile/mozilla-vpn-client/) bekijken.

__Uw gebruik van de Service.__ Mozilla geeft u toestemming om de Mozilla VPN-service te gebruiken in overeenstemming met deze Servicevoorwaarden. Deze toestemming geldt uitsluitend voor uw persoonlijke gebruik. Het is u niet toegestaan om de service over te dragen, in sublicentie te geven, door te verkopen of commercieel te benutten.

U verleent aan Mozilla en Mullvad alle rechten die nodig zijn voor het verzorgen van de Service, waaronder het verwerken van de gegevens die u uploadt naar of weergeeft via de Service. Meer informatie over de gegevens die Mozilla en Mullvad verwerken via het Mozilla VPN, vindt u in de [Privacyverklaring](https://www.mozilla.org/privacy/mozilla-vpn/).

U stemt er daarnaast mee in dat uw gebruik van de Service zal voldoen aan de [Gebruiksvoorwaarden](https://www.mozilla.org/about/legal/acceptable-use/) van Mozilla. U bent de enige die verantwoordelijk en aansprakelijk is voor de content die u verzendt en de gevolgen daarvan.

__Limiet voor apparaten.__ Wanneer uw abonnement actief is, kunt u maximaal vijf apparaten verbinden met Mozilla VPN.

__Uw licentie voor het gebruik van de software.__ De Mozilla VPN-software wordt aan u beschikbaar gesteld onder de voorwaarden van de [Mozilla Public License](https://www.mozilla.org/en-US/MPL/).

__Uw feedback en suggesties.__ Als u Mozilla eventuele ideeën, suggesties of feedback biedt over Firefox-accounts of de services die u gebruikt via uw account, geeft u Mozilla toestemming om deze gratis en zonder eventuele aanvullende verplichtingen te gebruiken.

__Intellectuele eigendom van Mozilla.__ Mozilla en de licentiegevers van Mozilla verlenen u geen intellectuele eigendomsrechten in de Services die niet nadrukkelijk in deze Voorwaarden worden vermeld. Deze Voorwaarden verlenen bijvoorbeeld geen recht om eventuele copyrights, handelsmerken of andere onderscheidende merkelementen van Mozilla of licentiegevers van Mozilla te gebruiken. De Mozilla-software wordt gedistribueerd onder en is onderworpen aan de huidige versie van de Mozilla Public License of andere vergelijkbaar tolerante licenties.

## Uw Betaling

__Betaling.__ We bieden Mozilla VPN als een abonnementsservice die automatisch wordt verlengd. Wanneer u zich registreert, machtigt u ons om abonnementskosten in rekening te brengen via de betalingsmethode die u hebt gebruikt voor de eerste termijn van de Service. Uw abonnement wordt aan het einde van elke termijn automatisch verlengt en u machtig ons om de abonnementskosten elke termijn in rekening te brengen. Als u stopt met betalen, wordt uw account onmiddellijk opgeschort en kunnen we dit na verloop van twee onbetaalde maanden verwijderen.

__Restitutiebeleid van 30 dagen.__ De eerste keer dat u zich via de website van Mozilla op Mozilla VPN abonneert, kunt u restitutie aanvragen als u uw account binnen de eerste 30 dagen annuleert. Mozilla zal in dat geval uw eerste abonnementstermijn terugbetalen. Dit aanbod geldt alleen de eerste keer dat u zich abonneert. Dit geldt naast eventuele rechten die u mogelijk hebt onder consumentenwetgeving in uw land.

__Aankopen via Apple of Google App winkels.__ Als u uw abonnement hebt aangeschaft met een aankoop binnen een app via de Apple App Store of de Google Play Store, is uw betaling onderworpen aan de voorwaarden van de App Store. Eventuele facturerings- en restitutievragen voor dergelijke aankopen, moet u aan Apple of Google richten.


## U kunt uw abonnement op elk gewenst moment opzeggen

__Opzegging.__ U kunt uw abonnement op Mozilla VPN op elk gewenst moment opzeggen door uw account te deactiveren en uw abonnement op te zeggen. U kunt dit doen door op de link Abonnement opzeggen te klikken in e-mail die u van ons ontvangt of door naar de sectie [Abonnementen en betalingen](https://subscriptions.firefox.com) van uw Firefox-account te gaan en op Annuleren te klikken. Als u ervoor kiest om op te zeggen, wordt de automatische verlenging gestopt. Er worden geen toekomstige betalingsperioden meer in rekening gebracht en u verliest de toegang tot de service aan het einde van de huidige factureringscyclus.

Als u uw abonnement hebt aangeschaft via een aankoop binnen een app via de Apple App Store, kunt u [uw abonnement opzeggen](https://support.apple.com/en-us/HT202039) via Abonnementen op uw Apple-apparaat. 

## U bent aansprakelijk voor de gevolgen van uw gebruik van de Service

* U garandeert Mozilla dat u de Service niet zult gebruiken om inbreuk te maken op rechten van wie dan ook of voor schending van de wet.

* Voor zover is toegestaan onder de toepasselijke wetgeving, stemt u ermee in dat Mozilla niet aansprakelijk is voor uw onmogelijkheid om de Service te gebruiken, voor eventuele beperkingen van de Service of voor welke claim dan ook die voortvloeit uit deze voorwaarden. Mozilla wijst het volgende nadrukkelijk van de hand: Indirecte schade, speciale schade, incidentele schade, gevolgschade of morele schade en directe of indirecte schade als gevolg van het verlies van goodwill, werkstopzetting, winstderving, het verlies van gegevens of computerstoring. Elke aansprakelijkheid voor Mozilla uit hoofde van deze overeenkomst is beperkt tot $500.

* U stemt ermee in om Mozilla te vrijwaren en schadeloos te stellen met betrekking tot welke aansprakelijkheid of claim dan ook voortvloeiend uit uw deelname aan Firefox-accounts, voor zover dat is toegestaan onder de plaatselijke wetgeving.

* Mozilla biedt de service “as is.” Voor zover is toegestaan onder de toepasselijke wetgeving, wijst Mozilla elke wettelijke garantie nadrukkelijk van de hand, waaronder garanties ten aanzien van verhandelbaarheid, geschiktheid voor een bepaald doel, auteursrechten en garanties die voortvloeien uit een handelswijze, het gebruik of een transactie.

* U beschikt mogelijk over andere rechten onder de wetgeving in uw land. Niets in deze Servicevoorwaarden is bedoeld om ook maar iets af te doen aan deze rechten, als deze van toepassing zijn.

## Mozilla kan deze Voorwaarden bijwerken.

* __Mozilla kan deze Voorwaarden bijwerken.__ Mozilla kan er van tijd tot tijd toe toe besluiten om deze voorwaarden bij te werken. We publiceren de bijgewerkte Voorwaarden online en, als het essentiële wijzigingen betreft, sturen we de bijgewerkte Voorwaarden per e-mail naar het adres dat aan uw Firefox-account is gekoppeld. We publiceren een ingangsdatum bovenaan deze pagina om aan te geven wanneer onze recentste update is uitgevoerd. Als u niet instemt met de bijgewerkte Voorwaarden, kunt u uw abonnement binnen 30 dagen beëindigen. Uw voortgezette gebruik van de Service na 30 dagen wordt beschouwd als een aanvaarding van de wijzigingen.

* __Beëindiging.__ Deze Voorwaarden zijn van toepassing totdat u of Mozilla deze beëindigd. U kunt ervoor kiezen om deze op elk gewenste moment en om welke reden dan ook te beëindigen door uw gebruik van Service te staken en uw abonnement op te zeggen. Mozilla kan om welke reden dan ook de toegang van wie dan ook tot de Service op elk gewenst opschorten of beëindigen, waaronder wanneer Mozilla besluit om de Service te beëindigen. Als we besluiten om uw toegang op te schorten of te beëindigen, proberen we u we u per e-mail in kennis te stellen via het e-mailadres dat is gekoppeld aan uw account of de volgende keer dat u probeert toegang te krijgen tot uw account.

  Als we uw toegang tot de Service beëindigen zonder specifieke oorzaak, blijft u gedurende de huidige factureringsperiode toegang tot de Service houden of betalen we u de huidige termijn terug. We behouden ons echter het recht voor om uw gebruik van de Service onmiddellijk te beëindigen als we er in alle redelijkheid van overtuigd zijn dat u de Gebruiksvoorwaarden hebt geschonden, dat u een frauduleuze betaling hebt gedaan (zoals een betaling met een gestolen betaalkaart) of dat u deze Voorwaarden anderszins hebt geschonden.

* __Keuze van rechtsgebied.__ Op dit contract is de wetgeving van Californië van toepassing, met uitzondering van de wetgeving van Californië op het gebied van conflicten. Als er sprake is van een conflict tussen deze Engelse versie van het contract en de vertaling, is deze Engelse versie van toepassing.

## Contact met Mozilla

Mozilla Corporation  
Attn: Mozilla – Legal Notices  
2 Harrison St. #175,  
San Francisco, CA 94105 USA 

legal-notices@mozilla.com
