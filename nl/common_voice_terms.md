# Juridische voorwaarden van Common Voice 

Van kracht vanaf vrijdag 30 november 2018{: datetime="2018-11-30" }

Via Common Voice kunt u uw stem, geschreven zinnen en andere bronnen delen die we nodig hebben voor het opbouwen van een open-source spraakdatabase die iedereen kan gebruiken voor het maken van innovatieve spraakherkennings-apps voor apparaten en het web.

U mag uitsluitend deelnemen aan Common Voice als u instemt met deze voorwaarden. 

## 1. Geschiktheid
Common Voice is open voor iedereen die ouder is dan 19 jaar. Als u jonger bent dan 19 jaar, moet u toestemming hebben van een ouder of voogd en deze persoon moet vervolgens toezicht houden op uw gebruik van Common Voice. 

Common Voice is onderdeel van de Mozilla Community. Als u ervoor kiest om deel te nemen, moet u er dus mee instemmen om de [Deelnamerichtlijnen van de Mozilla Community](https://www.mozilla.org/en-US/about/governance/policies/participation/) in acht te nemen. 

## 2. Uw bijdragen 
We stellen de Common Voice-database van Mozilla beschikbaar onder de [Creative Commons CC0 Public Domain Dedication](https://creativecommons.org/publicdomain/zero/1.0/). Dit brengt met zich mee dat het publiek en wij afzien van alle auteursrechten voor zover en in die mate waarin dat is toegestaan onder de toepasselijke wetgeving. Als u deelneemt aan Common voice, vereisen we dat u hetzelfde doet. U moet ermee akkoord gaan dat Mozilla al uw bijdragen (waaronder tekst, opnamen, validaties en feedback) aan het publiek mag aanbieden onder de [CC0](https://creativecommons.org/publicdomain/zero/1.0/) Public Domain Dedication. 

Om deel te nemen aan Common Voice, vereist Mozilla bovendien dat u de volgende twee garanties geeft: 

De eerste: uw werk is geheel uw eigen creatie.

De tweede: uw bijdragen maken geen inbreuk op rechten van derde partijen. 

Als u deze twee garanties niet kunt geven, mag u niet deelnemen aan Common Voice. 

## 3. Uw account
U hoeft geen account te maken om deel te nemen aan Common Voice. 

Als u een account maakt, vraagt Mozilla u om uw e-mailadres en een gebruikersnaam van uw keuze. U kunt eventueel ook een avatar en bepaalde demografisch gegevens verstrekken die ons helpen doorgronden hoe we machines kunnen leren mensen met verschillende accenten, van verschillende leeftijden, met een verschillende geslacht en een verschillende achtergrond te begrijpen.

Wanneer u informatie opgeeft voor uw account, geeft u Mozilla alle vereiste toestemmingen voor het volgende: 
het bijhouden van informatie over uw bijdragen, waaronder audio-opnamen, tekst en validaties, 
het koppelen van deze gegevens aan uw account, e-mailadres, gebruikers naam en de demografische gegevens die u verstrekt, en
het publiceren van uw bijdragen met eventuele bijbehorende demografische informatie,
Het publiceren van meetwaarden over uw bijdragen (zoals het aantal opnamen en talen) met uw gebruikersnaam op het scorebord.

Mozilla zal uw e-mailadres niet plaatsen of publiceren. 

U kunt ervoor kiezen om niet te worden weergegeven op scoreborden. Als u dat doet, publiceert Mozilla geen gegevens over uw opnamen gekoppeld aan uw gebruikersnaam. Mozilla stelt echter uw tekst en opnamen nog steeds publiekelijk beschikbaar als onderdeel van Common Voice en neemt informatie over uw opnamen op in de algehele meetwaarden die publiekelijk beschikbaar worden gesteld.

## 4. Communicatie
Als u zich abonneert op onze nieuwsbrief of als u zich registreert voor een account in verband met Common Voice, ontvangt u mogelijk e-mailberichten van ons die betrekking hebben op uw account. 

## 5. Disclaimers

Door deel te namen aan Common Voice, stemt u ermee in dat Mozilla niet aansprakelijk is voor uw onmogelijkheid om Common Voice te gebruiken of voor welke claim dan ook die voortvloeit uit deze voorwaarden. Mozilla wijst het volgende nadrukkelijk van de hand:
Indirecte, bijzonder, incidentele, gevolg- of bijkomende schade
Directe of indirecte schade als gevolg van het verlies van goodwill, werkstopzetting, winstderving, het verlies van gegevens of computerstoring

Elke aansprakelijkheid uit hoofde van deze overeenkomst is beperkt tot $500. 

U stemt ermee in om Mozilla te vrijwaren en schadeloos te stellen met betrekking tot welke aansprakelijkheid of claim dan ook die voortvloeit uit uw deelname in Common Voice. 

Mozilla biedt de service “as is.” Mozilla wijst elke wettelijke garantie nadrukkelijk van de hand, waaronder garanties ten aanzien van verhandelbaarheid, geschiktheid voor een bepaald doel, auteursrechten en garanties die voortvloeien uit een handelswijze, het gebruik of een transactie. 

## 6. Kennisgevingen over inbreuken
Als u vermoedt dat iets op Common Voice inbreuk maakt op uw auteursrechten of handelsmerkrechten, raadpleegt u ons [beleid voor het melden van inbreuken](https://www.mozilla.org/about/legal/report-infringement/).

## 7. Updates 
Mozilla kan er van tijd tot tijd toe toe besluiten om deze voorwaarden bij te werken. Bijgewerkte voorwaarden worden online gepubliceerd. 

Als u Common Voice blijft gebruiken nadat we bijgewerkte voorwaarden hebben geplaatst, geeft u aan dat u ermee instemt dat u aan dergelijke wijzigingen gebonden bent. We publiceren een ingangsdatum bovenaan deze pagina om aan te geven wanneer de recentste update is uitgevoerd. 

## 8. Beëindiging 
Mozilla kan om welke reden dan ook de toegang van wie dan ook tot Common Voice op elk gewenst opschorten of beëindigen. Als we besluiten om uw toegang op te schorten of te beëindigen, stellen we u per e-mail in kennis via het e-mailadres dat is gekoppeld aan uw account of de volgende keer dat u probeert toegang te krijgen tot Common Voice. 

De opnamen die u verzendt, blijven publiekelijk beschikbaar als onderdeel van Common Voice, zelfs wanneer we uw toegang opschorten of beëindigen. 

## 9. Geldend recht
De wetgeving van Californië is van toepassing met betrekking tot deze voorwaarden. Deze voorwaarden vormen de gehele overeenkomst tussen u en Mozilla met betrekking tot Common Voice.
