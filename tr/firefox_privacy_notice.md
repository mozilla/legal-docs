## <span class="privacy-header-firefox">Firefox</span> <span class="privacy-header-policy">Gizlilik Bildirimi</span>

*Yürürlük Tarihi: 17 Kasım 2021*
{: datetime="2021-11-17" }

## Mozilla olarak gizliliğin sağlıklı bir internet deneyiminin temel ilkesi olduğuna inanırız.

Bu nedenle Firefox’u ve tüm ürünlerimizi, çevrimiçi olarak ve bizimle paylaştığınız bilgiler üzerindeki kontrolünüzü arttıracak şekilde geliştiririz. Yalnızca herkese daha iyi bir Firefox deneyimi sunmak üzere ihtiyacımız olan bilgileri toplamak için çaba gösteririz.

Bu Gizlilik Bildirimi’nde Firefox’un hangi bilgileri paylaştığını açıklar ve daha da azını paylaşmak üzere sizi ayarlara yönlendiririz. Firefox’tan topladığımız bilgileri alırken, işlerken ve paylaşırken Mozilla [gizlilik ilkesinde](https://www.mozilla.org/privacy/) açıklanan uygulamalara da bağlı kalırız.

## Firefox, varsayılan olarak şu amaçlarla veri paylaşır:

### Her yerdeki kullanıcılar için performansı ve kararlılığı iyileştirmek {: #health-report }

* __Etkileşim verileri__: Firefox, Firefox ile etkileşimleriniz hakkında açık sekmelerin ve pencerelerin sayısı, ziyaret edilen web sayfalarının sayısı, kurulu Firefox Eklentilerinin sayısı ve türü ve oturum uzunluğu gibi verilerin yanı sıra, Mozilla ya da iş ortaklarımız tarafından sunulan Firefox özellikleri (Firefox arama özellikleri ve arama ortağı yönlendirmeleri gibi) ile etkileşimleriniz hakkında veriler gönderir.

* __Teknik veriler__: Firefox, bize Firefox sürümü ve dili, cihaz işletim sistemi ve donanım yapılandırması, bellek, arızalar ve hatalar hakkında temel bilgiler, güncellemeler, güvenli gezinti ve aktivasyon hakkında veriler gönderir. Firefox bize veri gönderdiğinde, IP adresiniz sunucu günlüklerimiz için geçici olarak toplanır.

[Masaüstü](https://firefox-source-docs.mozilla.org/toolkit/components/telemetry/telemetry/index.html), [Android](https://dictionary.telemetry.mozilla.org/apps/fenix) veya [iOS](https://github.com/mozilla-mobile/firefox-ios/wiki/Telemetry) için telemetre bilgilerini okuyun ya da [Masaüstü](https://support.mozilla.org/en-US/kb/share-data-mozilla-help-improve-firefox?redirectlocale=en-US&redirectslug=send-performance-data-improve-firefox) ve [Mobil](https://support.mozilla.org/en-US/kb/send-usage-data-firefox-mobile-browsers) üzerinde bu veri toplama seçeneğinden nasıl vazgeçeceğinizi öğrenin.
{: #telemetry }

### Arama {: #defaultsearch }

Awesome Çubuğu, Arama Çubuğu ya da Yeni Sekme dahil olmak üzere Firefox’ta birçok yerde doğrudan arama yapabilirsiniz. Firefox’ta arama özelliğini kullanma şeklinize ve arama iş ortaklarımızdan talep ettiğiniz aramaların sayısına ilişkin veriler alırız. 

* __Konum verileri__: Firefox’u ilk kez kullandığınızda, ülkenize göre varsayılan arama sağlayıcınızı belirlemek için IP adresinizi kullanır [Daha fazla bilgi alın](https://support.mozilla.org/kb/change-your-default-search-settings-firefox).

* __Arama sorguları__: Firefox, seçtiğiniz arama sağlayıcınız arama önerileri destekliyorsa, varsayılan olarak başkalarının aradığı yaygın ifadeleri keşfetmenize yardımcı olmak ve daha iyi bir arama deneyimi sunmak amacıyla arama sorgularını arama sağlayıcınıza gönderir. Bu özelliği devre dışı bırakmanın yolları dahil olmak üzere [daha fazla bilgi alın](https://support.mozilla.org/kb/search-suggestions-firefox), Ayrıca Firefox Suggest özelliğini etkinleştirirseniz, hem iş ortaklarımız hem de biz arama sorgularınızı alabiliriz. [Aşağıdan daha fazla bilgi edinin](#searches). 

### İlgili içerikler önerme

Firefox; Eklenti Önerileri, Öne Çıkanlar (Mozilla’nın ilk kez Firefox kullananlar için önerdiği web siteleri) ve Pocket Tavsiyeleri (Mozilla ailesi kapsamında) gibi içerikleri gösterir.

* __Konum verileri__: Firefox, bulunduğunuz ülkeye ve eyalete göre ilgili içerikler önermek için IP adresinizi kullanır.

* __Teknik veriler ve etkileşim verileri__: Firefox, önerdiğimiz içeriklerin konumu, boyutu ve yeri hakkındaki bilgilerin yanı sıra, içeriklerle etkileşimleriniz hakkında temel veriler sunar. İçeriğin gösterilme ya da tıklanma sayısı da bunlara dahildir.

* __Pocket Tavsiyeleri__: Gezinti geçmişinize, dilinize ve ülkenizin konumuna göre size içerikler tavsiye ediyoruz. Tarama geçmişinize göre görmeniz gereken hikayelere karar verme süreci Firefox kopyanızda yerel olarak gerçekleşir. Ne Mozilla ne de Pocket gezinti geçmişinizin bir kopyasını alır. Firefox, konumunuza göre tutarlı Pocket Tavsiyelerini görmenize yardımcı olmak amacıyla dilinizi ve ülkenizin konumunu Pocket ile paylaşır.

    Mozilla ve Pocket, gördüğünüz ve tıkladığınız tavsiyeler hakkında yığma veriler alır. Ayrıca reklamcıların makalelerine kaç kişinin tıkladığını görebilmesi için üçüncü taraf reklam platformumuz Adzerk ile, görüntülediğiniz ve tıkladığınız sponsorlu içerikler hakkında yığma verileri de paylaşırız. Bu yığma veriler, sizi kişisel olarak tanımlamaz.

* __Öne Çıkan Siteler__: Yeni Sekmesi’nde yer alan Sponsorlu Öne Çıkan Siteler kutucuğunu tıkladığınızda, web sitesine yönlendirilmenizi doğrulamak üzere AdMarketplace (üçüncü taraf bir yönlendirme platformu) ile ülkenizi, bölgenizi, ilçenizi (ABD’deyseniz) ve tıklama tarihinizi paylaşıyoruz. Firefox, IP adresinizi veya kimliğinizi belirlemek için kullanılabilecek diğer hiçbir bilgiyi paylaşmaz.

* __Eklenti ve Özellik Tavsiyeleri__: Eklentilerinizi Yönetin Sayfası (about:addons) ve arama yaptığınız ya da URL girdiğiniz Awesome Çubuğu olmak üzere iki yerde Eklenti tavsiye edilir. Ayrıca Awesome Çubuğunda Firefox Özellikleri de tavsiye edilir. about:addons sayfasındaki tavsiyeler çereze dayalıdır. Awesome Çubuğu’ndaki tavsiyeler Firefox ile olan etkileşiminize dayalıdır. Mozilla, tarama geçmişinize ilişkin verileri almaz. İşlem, bilgisayarınızın Firefox kopyasında yerel olarak gerçekleşir. [Awesome Çubuğu tavsiyeleri](https://support.mozilla.org/kb/extension-recommendations) veya [Eklentiler Sayfası tavsiyeleri](https://support.mozilla.org/kb/personalized-extension-recommendations) hakkında daha fazla bilgi alın.

### Her yerdeki kullanıcılar için güvenliği arttırma {: #security }

**DNS Çözümleyici hizmetine gönderilen web sayfası verileri**: Firefox; DNS taleplerini, Amerika Birleşik Devletleri’nde bulunan bazı Firefox kullanıcıları söz konusu olduğunda Mozilla'nın [çözümleyicilere yönelik sıkı gizlilik standartlarını](https://wiki.mozilla.org/Security/DOH-resolver-policy) kabul etmiş olan bir çözümleyici hizmetine yönlendirir. Bu işlem, yerel ağlara yapılan gizlilik sızıntılarına ve belirli DNS güvenlik saldırılarına karşı ek koruma sağlar. DNS taleplerinizin sistem günlükleri, hizmetten 24 saat içerisinde silinir ve yalnızca DNS çözümleme amacıyla kullanılır. [Daha fazla bilgi edinin](https://support.mozilla.org/kb/firefox-dns-over-https#w_switching-providers) veya aşağıdan varsayılan DNS çözümleme hizmet sağlayıcılarımızı görüntüleyin:

* [__Cloudflare__](https://developers.cloudflare.com/1.1.1.1/privacy/firefox/)
* [__NextDNS__](https://nextdns.io/privacy)
* [__Comcast__](https://www.xfinity.com/privacy/policy/dns)

**Güncellemeler için teknik veriler**: Firefox’un masaüstü sürümleri, Mozilla sunucularına bağlanarak tarayıcı güncellemelerini sürekli kontrol eder. Firefox sürümünüz, diliniz ve cihazınızın işletim sistemi doğru güncellemelerin uygulanması için kullanılır. Firefox’u indirmek ve kurmak için başka bir hizmet kullandıysanız, Firefox’un mobil sürümleri o hizmete bağlanabilir. [Daha fazla bilgi alın](https://support.mozilla.org/kb/how-stop-firefox-automatically-making-connections#w_auto-update-checking).
{: #auto-updates }

**Engellenen eklenti listesi için teknik veriler**: Masaüstü ve Android için Firefox, sizi ve başkalarını kötü amaçlı eklentilerden korumak için belirli aralıklarla Mozilla ile bağlantı kurar. Engellenen eklenti listesinin uygulanması ve güncellenmesi için Firefox sürümünüz ve diliniz, cihaz işletim sistemi ve kurulu eklentilerin listesi gereklidir. [Daha fazla bilgi alın](https://support.mozilla.org/kb/how-stop-firefox-making-automatic-connections).

**Google’ın SafeBrowsing hizmeti için web sayfası ve teknik veriler**: Firefox, kötü amaçlı indirmelerden korunmanıza yardımcı olmak için dosya adı ve indirildiği URL dahil olmak üzere tanınmayan indirmeler hakkındaki temel bilgileri Google’ın SafeBrowsing Hizmeti’ne gönderir. [Daha fazla bilgi edinin](https://support.mozilla.org/kb/how-does-phishing-and-malware-protection-work) veya [Google’ın Gizlilik İlkesi’ni okuyun](https://www.google.com/policies/privacy/). Bundan vazgeçmeniz, Firefox’un sizi yasa dışı ya da kötü amaçlı web sitelerine ya da indirilen dosyalara karşı uyarmasını engeller.

**Sertifika Kuruluşları için web sayfası ve teknik veriler**: Güvenli bir web sitesini ziyaret ettiğinizde (genellikle URL’nin "HTTPS” ile başlaması güvenli olduğunu anlamamızı sağlar), Firefox o web sitesinin [sertifikasını](https://support.mozilla.org/kb/secure-website-certificate) doğrular. Bu kapsamda Firefox, web sitesi hakkındaki belirli bilgileri o web sitesi tarafından belirlenen Sertifika Kuruluşu’na gönderebilir. Vazgeçmeniz, gizli bilgilerinizin ele geçirilme riskini arttırır. [Daha fazla bilgi alın](https://support.mozilla.org/kb/advanced-settings-browsing-network-updates-encryption#w_certificates-tab).

### Arıza raporları {: #crash-reporter }
Firefox’un masaüstü sürümlerinde varsayılan olarak, Mozilla ile ilgili arızalar hakkında daha ayrıntılı bilgi içeren bir rapor paylaşmanızı isteriz, ancak her zaman bunu reddetme seçeneğiniz vardır.

* __Hassas veriler__:  Arıza raporları, arıza sırasında Firefox’un bellek içeriklerinin yer aldığı, kimliğinizi tanımlayan veya başka bir şekilde sizin için hassas olan veriler içermesi mümkün olan bir ‘döküm dosyası’ içerir.

* __Web sayfası verileri__:  Arıza raporları, arıza sırasında aktif olan URL’yi içerir.

* __Teknik veriler__:  Arıza raporları, Firefox’un neden arıza verdiğine ve arıza sırasında cihaz belleğinin durumuna ve yürütülmesine ilişkin veriler içerir.

Tüm belgeleri [buradan](https://firefox-source-docs.mozilla.org/toolkit/crashreporter/crashreporter/index.html) okuyun.

### Pazarlamamızı ölçme ve destekleme

* __Kampanya ve Yönlendirici Verileri__: Bu, Mozilla’nın pazarlama kampanyalarımızın etkinliğini anlamasına yardımcı olur.
{: #referraltracking }

    _Masaüstünde_: Firefox, varsayılan olarak Firefox’un kurulum aracında yer alabilecek olan Mozilla HTTP verilerini gönderir. Bu sayede sizi indirme sayfamıza yönlendiren web sitesi alan adı ya da reklam kampanyasını (varsa) belirleyebiliriz. [Belgeleri](https://firefox-source-docs.mozilla.org/toolkit/components/telemetry/telemetry/data/environment.html#attribution) okuyun ya da [vazgeçin](https://support.mozilla.org/kb/desktop-privacy) before installation.

    _Android’de_: Firefox, varsayılan olarak mobil kampanya verilerini, kendi [gizlilik ilkesi](https://www.adjust.com/terms/privacy-policy/) olan analiz sağlayıcımız Adjust’a gönderir. Mobil kampanya verilerine Google reklam kimliği, IP adresi, zaman damgası, ülke, dil/konum, işletim sistemi ve uygulama sürümü bilgileri dahildir. [Belgeyi](https://dictionary.telemetry.mozilla.org/apps/fenix?itemType=metrics&page=1&search=adjust) okuyun.
{: #thirdparty }

---

## Bu özellikleri kullanırsanız, Firefox size işlevsellik sunmak, ürünlerimizi ve hizmetlerimizi iyileştirmemize yardımcı olmak için verileri paylaşacaktır: {: #optional-features }

### Firefox Suggest {: #searches }

Mozilla, size daha az çabayla daha iyi bilgiler sunmamızı sağlayan yeni bir özellik geliştiriyor. Firefox Suggest adındaki bu yeni özelliğin ilk versiyonu ABD’de kullanıcılara sunuldu. Varsayılan olarak, Firefox Suggest, göz atma geçmişinizdeki web siteleri, yer imleri ve açık sekmeler gibi kendi bilgisayarınızda depolanan yerel verilere dayalı olarak önerilen ve sponsorlu içeriği gösterir. 

"Daha Akıllı Öneriler"i etkinleştirmeyi seçerseniz, Firefox, göz atma deneyiminizi iyileştirmek ve hizmeti iyileştirmek için aşağıdaki bilgileri paylaşır:

* __Aramalar__: Firefox arama çubuğuna yazdıklarınızı Mozilla’ya gönderir. Mozilla bu verileri [iş ortaklarıyla](https://support.mozilla.org/kb/firefox-suggest?as=u&utm_source=inproduc#w_who-are-mozillas-partners). paylaşabilir. 

* __Ziyaret ettiğiniz siteler__: Tıkladığınız Öneriler için, Firefox Mozilla’ya web sitesi URL’sini gönderir. Mozilla bu verileri [iş ortaklarıyla](https://support.mozilla.org/kb/firefox-suggest?as=u&utm_source=inproduc#w_who-are-mozillas-partners) paylaşabilir.

* __Konum verileri__: Firefox ülke, eyalet ve şehir bilgilerine göre içerik önermek için kullandığımız IP adresinizi Mozilla’ya gönderir. Mozilla konum bilgilerini iş ortaklarımızla paylaşabilir. Ancak iş ortakları IP adresinizi almayacaktır. 

* __Teknik veriler ve etkileşim verileri__: Firefox, Firefox’un içerik önerme veya gösterme sayısı ya da sizin bu tür içeriklere tıklama sayınız gibi verileri ve Firefox Suggest ile etkileşimlerinize ilişkin temel verileri Mozilla’ya gönderir. Mozilla, doğrulama ve özellikleri iyileştirme amacıyla, önerilerin kaç kez gösterildiğine ve tıklandığına ilişkin bilgileri [iş ortaklarımızla](https://support.mozilla.org/kb/firefox-suggest?as=u&utm_source=inproduc#w_who-are-mozillas-partners) paylaşır. 

Hem iş ortaklarımızın hem de bizim kimliğinizi belirleme olanağımızı sınırlandırmak üzere önlemler alırız. [Daha fazla bilgi alın](https://support.mozilla.org/kb/firefox-suggest?as=u&utm_source=inproduc).

### Firefox Hesapları

* __Kayıt verileri__: Bir Firefox Hesabı oluşturduğunuzda veya Firefox’a katılmak üzere kaydolduğunuzda, Mozilla e-posta adresinizin ve parolanızın bir hash’ini alır. Bir ekran adı ya da profil resmi eklemeyi tercih edebilirsiniz. E-posta adresiniz, kendi [gizlilik ilkesi](https://acoustic.com/privacy-notice/) olan e-posta sağlayıcımıza gönderilir.

* __Konum verileri__: Güvenlik amacıyla, bulunduğunuz şehri ve ülkeyi yaklaşık olarak tahmin etmek üzere Firefox Hesabınıza erişmek için kullandığınız IP Adreslerini saklarız. Diğer konumlardan hesabınızda oturum açılması gibi şüpheli bir etkinlik tespit ettiğimizde bu verileri kullanarak size e-posta uyarıları göndeririz.

* __Etkileşim verileri__: Firefox Hesapları web sitesine, panolara ve menü tercihlerine yaptığınız ziyaretler, Firefox Hesapları ile bağlantılı olarak kullandığınız ürünler ve hizmetler ve e-postalarımı ve SMS mesajlarımızla etkileşimleriniz gibi verileri alırız. Ürünlerimizi ve hizmetlerimizi nasıl kullandığınızı anlamak ve size daha faydalı Firefox Hesabı İpuçları ve ürün içi mesajlar göndermek için bu verilerden faydalanırız.

* __Teknik veriler__: Hangi cihazların Firefox Hesabınız ile eşitlendiğini görüntülemek ve güvenlik işlevi bakımından, cihazınızın işletim sistemi, tarayıcı ve sürümü, zaman damgası, konum bilgileri ile hesabınıza bağlanan cihazlar için yine aynı bilgileri alırız. Firefox Hesabınızı, diğer web sitelerinde ya da hizmetlerde (AMO ya da Pocket gibi) oturum açmak için kullanırsanız, bu oturumlarınızın zaman damgasını alırız.

Firefox Hesabı verilerinizin yönetimi veya [web sitelerine ve e-postaya](https://www.mozilla.org/privacy/websites/) ilişkin veri uygulamalarımız dahil olmak üzere birçok konudaki belgelerimizi okuyun ya da daha fazla bilgi alın. Ayrıca Firefox Hesabına bağlı aşağıdaki hizmetlerimize ilişkin gizlilik bildirimlerini okuyabilirsiniz:

* [Firefox Lockwise](https://support.mozilla.org/kb/firefox-lockwise-and-privacy)
* [Firefox Monitor](https://www.mozilla.org/privacy/firefox-monitor)
* [Firefox Notes](https://addons.mozilla.org/firefox/addon/notes-by-firefox/)
* [Firefox Send](http://send.firefox.com/legal)
* [Firefox Sync](https://www.mozilla.org/privacy/firefox/#sync)

### Sync {: #sync }

* __Eşitlenen veriler__: Sync’i etkinleştirirseniz, Mozilla cihazlar arasında eşitlediğiniz bilgileri şifrelenmiş biçimde alır. Bu bilgiler arasında Firefox sekmeleri, eklentiler, parolalar, ödeme otomatik doldurma bilgisi, yer imleri, tarih ve tercihler yer alabilir. Firefox Hesabınızı sildiğinizde, ilgili Firefox Sync içerikleri de silinir. Ayrıca şu [belgeyi](https://moz-services-docs.readthedocs.io/en/latest/sync/) okuyabilirsiniz.

* __Teknik veriler ve Etkileşim verileri__: Eşitlemeyi etkinleştirirseniz, Firefox Telemetri’yi kullanarak en son veri eşitleme girişimi hakkında zamanı, başarılı ya da başarısız olduğu ve eşitlemeye çalışan cihaz türü gibi temel bilgileri belirli aralıklarla gönderir. Ayrıca şu [belgeyi](https://firefox-source-docs.mozilla.org/toolkit/components/telemetry/telemetry/data/sync-ping.html) okuyabilirsiniz.

Eşitlemeyi etkinleştirmenin ya da devre dışı bırakmanın yolları dahil olmak üzere [daha fazla bilgi alın](https://support.mozilla.org/kb/how-do-i-set-sync-my-computer).

### Konum {: #location-services }

* __Google'ın coğrafi konum hizmeti için konum verileri__: Firefox, konumunuzu belirlemeden ve talep eden bir web sitesi ile paylaşmadan önce her zaman bunu isteyip istemediğinizi sorar (örneğin, bir harita web sitesinin yol tarifi vermeden önce konumunuza ihtiyaç duyması gibi). Firefox, konumu belirlemek için işletim sisteminizin coğrafi konum özelliklerini, Wi-Fi ağlarını, baz istasyonlarını ya da IP adresini kullanabilir ve bu verileri kendi [gizlilik ilkesi](https://www.google.com/privacy/lsf.html) bulunan Google’ın coğrafi konum hizmetine gönderebilir.

[Daha fazla bilgi alın](https://www.mozilla.org/firefox/geolocation/).

### Web sitesi bildirimleri {: #push-notifications }

* __Bağlantı verileri__: Bir web sitesinin size bildirim göndermesine izin verirseniz, Firefox Mozilla ile bağlantı kurar ve mesajı iletmek IP adresinizi kullanır. Mozilla, mesajların içeriğine erişemiyor.

* __Etkileşim verileri__: Web sitesi bildirimlerine Firefox aboneliklerinin ve abonelik iptallerinin sayıları, gönderilen mesajların sayısı, zaman damgaları ve alıcılar (bunlar belirli web sitesi sağlayıcıları içerebilir) gibi yığın veriler alabiliriz.

[Belgenin tamamını](https://mozilla-push-service.readthedocs.io/en/latest/) okuyun ya da web sitesi bildirimlerini iptal etmenin yolları dahil olmak üzere [daha fazla bilgi alın](https://support.mozilla.org/kb/push-notifications-firefox).

### Eklentiler {: #addons }

Eklentileri, addons.mozilla.org (“AMO”) adresinden ya da araç çubuğundaki Firefox menü düğmesinden erişebileceğiniz Firefox Eklenti Yöneticisinden yükleyebilirsiniz.

* __Arama sorguları__: Eklenti Yöneticisi’ndeki arama sorguları, size Eklenti önerileri sunmak üzere Mozilla’ya gönderilir.

* __Etkileşim verileri__: AMO web sitesine ve Firefox’taki Eklenti Yöneticisine ziyaretlerinizin yanı sıra bu sayfalardaki içeriklerle etkileşimleriniz hakkında veriler alırız. [Mozilla web sitelerindeki](https://www.mozilla.org/privacy/websites/) veri uygulamaları hakkında bilgi alın.

* __Güncellemeler için teknik veriler__: Firefox, Eklentiler güncellemelerini yüklemek için belirli aralıklarla Mozilla ile bağlantı kurar. Kurulu Eklentileriniz, Firefox sürümünüz, diliniz ve cihazınızın işletim sistemi doğru güncellemelerin uygulanması için kullanılır.

---

### Dip not

Bu gizlilik bildirimi, Firefox’un Mozilla tarafından dağıtılan en yeni genel sürümüne yöneliktir. Firefox’u başka bir yerden edindiyseniz ya da daha eski bir sürümünü çalıştırıyorsanız, Firefox’un sizdeki kopyası farklı gizlilik özellikleri içerebilir.
{: #pre-release }

Mozilla’nın piyasaya sürme öncesi sürümleri (Nightly, Beta, Developer Edition ve TestFlight gibi kanallardan dağıtılanlar), deneysel özellikler ve çalışmalarla sık sık güncellenen geliştirme platformlarıdır. Bu Gizlilik Bildirimi’nde açıklanan veri toplamaya ek olarak, bu sürümler varsayılan olarak belirli türlerdeki web aktivitelerini ve arıza verilerini Mozilla’ya ve bazı durumlarda iş ortaklarımıza gönderebilir. Her türlü veri toplama ve paylaşma işlemi, [Firefox veri toplama ilkemize](https://wiki.mozilla.org/Firefox/Data_Collection) uygundur. Şeffaflığımızı korumaya devam edecek ve size kontrol olanakları tanıyacağız.
