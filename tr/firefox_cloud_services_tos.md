# Firefox Bulut Hizmetleri: Hizmet Koşulları

Son Güncelleme: 10 Eylül 2019 Salı
{: datetime="2019-09-10" }

## Özet

Üstte yer alan bu bölümde, aşağıdaki koşulların bir özeti sunulmuştur. Bu özet, koşulları daha iyi anlamanıza yardımcı olmak için sunulmuştur; ancak belgenin tamamını kabul ettiğinizde, yalnızca özeti değil, tüm koşulları kabul ettiğinizi belirteceğiniz için belgenin tamamını okuduğunuzdan emin olun.

* Firefox bulut hizmetleri ("Hizmetler"), Mozilla tarafından size sağlanan hizmetleri içeren bir pakettir.
* Hizmetler, “olduğu gibi” sağlanmakta olup, herhangi bir garanti sunulmamaktadır. Mozilla’nın, Hizmetler’i kullanımınızdan doğan herhangi bir zararla ilgili yükümlülüğüne ilişkin önemli kısıtlamalar mevcuttur.

## Hizmet Koşulları

1. #### Giriş

    Bu Hizmet Koşulları ("<u>Koşullar</u>"), Mozilla tarafından size sağlanan çevrimiçi hizmetleri içeren bir paket olan Bulut Hizmetleri ("Hizmetler") kullanımınızı yönetir.

2. #### Firefox Hesapları

    Bazı Hizmetleri kullanmak için bir Firefox Hesabı oluşturmanız gerekir. Kayıt sırasında bir şifre belirlemeniz istenir. Şifrenizi gizli tutmaktan ve Firefox hesabınız üzerinden gerçekleşen etkinliklerden siz sorumlu olacaksınız. Mozilla, Firefox hesabınızın yetkisiz kullanımından doğan hiçbir kayıptan sorumlu olmayacaktır.

3. #### Hizmetler

    (a) Firefox Screenshots, daha sonra siz veya başkaları tarafından görüntülenebilecek web sayfası içeriklerini yakalamanıza izin verir. 
    
    (b) Firefox Lockwise, cihazlar genelinde Firefox’a kaydedilen şifrelere erişmenize izin verir. Firefox Hesabı gereklidir. 

    (c) Firefox Monitor, herkese açık veri ihlalleri konusunda sizi bilgilendirerek çevrimiçi güvenliği güçlendiren bir bilgilendirme hizmetidir. En bilinen herkese açık veri ihlallerini görüntülemek için web sitenizdeki e-posta adreslerini tarayabilirsiniz. Bir Firefox Hesabı ile kayıt yaptırırsanız, aşağıdakileri alırsınız: 

    * Tam Rapor: Bu rapor, çocuklar için hassas olan siteler veya yetişkin siteleri ve arkadaş bulma siteleri gibi hassas web sitelerinin ihlalleri de dahil olmak üzere, herkese açık saldırıların tam bir listesini içerir (bu tür siteler, söz konusu bireylerin gizliliğini korumak için web sitesi taramalarına dahil edilmez). 
    * İhlal Uyarıları: E-posta adresinizin yeni bir veri ihlalinde görüntülenmesi durumunda sizi bilgilendirir. 
    * Güvenlik İpuçları: Mozilla’dan muhtelif zamanlarda alacağınız çevrimiçi güvenlik ipuçlarını size gönderir.

    Güçlü ve farklı şifreler, güvenlik soruları, iki adımda kimlik doğrulama, şifre yöneticileri ve diğer güvenlik tedbirleriyle çevrimiçi hesaplarınızı korumak, sizin sorumluluğunuzdadır. Firefox Monitor ve [Have I Been Pwned?](https://haveibeenpwned.com/) verileri güncel tutmaya çalışmakla birlikte, ikisinin de herkese açık veri ihlallerine ilişkin tam veya zamanında sunulan kayıtlara sahip olacağına yönelik bir garanti yoktur.

    (d) Firefox Notes, Firefox’ta not almanıza izin verir. Cihazlardaki Notlarınızı görüntülemek, düzenlemek ve silmek için bir Firefox Hesabı gereklidir.  

    (e) Firefox Send, otomatik olarak süresi dolan şifrelenmiş dosyalar paylaşmanıza izin verir. Büyük boyutlu dosyalar için bir Firefox Hesabı gereklidir.

    (f) Firefox Sync; sekmeler, muhteşem çubuk, şifreler, yer imleri ve tarayıcı tarihleri dahil olmak üzere cihazlar genelinde Firefox’ta saklanan bilgilere erişmenize izin verir. Firefox Sync’i Firefox’un Araçlar bölümünden etkinleştirebilir ve devre dışı bırakabilirsiniz. Firefox Hesabı gereklidir. 
    
    (g) Firefox Özel Ağı, IP adresinizi gizlemek için Firefox tarayıcınızla internet arasına bir aracı yerleştirerek daha gizli gezinti deneyimi yaşamanızı sağlayan bir ara sunucu hizmetidir. Firefox Hesabı gereklidir.

4. #### Gizlilik Politikası

    Hizmetler aracılığıyla aldığımız bilgileri [Mozilla Gizlilik Politikamızda](https://www.mozilla.org/privacy/) açıklandığı şekilde kullanırız. Gizlilik Bildirimlerimiz, her bir hizmetten aldığımız verileri daha ayrıntılı olarak açıklar:

    * [Firefox Lockwise](https://support.mozilla.org/kb/firefox-lockwise-and-privacy)
    * [Firefox Monitor](https://www.mozilla.org/privacy/firefox-monitor/)
    * [Firefox Notes](https://addons.mozilla.org/firefox/addon/notes-by-firefox/)
    * [Firefox Send](http://send.firefox.com/legal)
    * [Firefox Screenshots ve Sync](https://www.mozilla.org/privacy/firefox/#sync)
    * [Firefox Özel Ağı](https://www.mozilla.org/privacy/firefox-private-network/)

5. #### İletişimler

    Firefox Hesabınızdan en iyi şekilde yararlanmanızı sağlamak için düzenli olarak mesajlar göndeririz. Bu mesajları ürün içinde veya Firefox Hesabı e-posta adresiniz üzerinden alabilirsiniz. Mesajlar; katılım, farklı Firefox Hesap hizmetleri ile ilgili teklifleri ve anketleri kapsar. Mesaj almayı bırakmak için e-postalarımızın alt kısmında yer alan bağlantıyı tıklayın.
    
    Ayrıca yasal koşullar veya gizlilik koşullarına ilişkin güncellemeler veya şifre sıfırlama ve e-posta doğrulaması gibi mesajlar ile bağlantılı cihazlara yönelik önemli hesap bilgilerini de size gönderebiliriz. Bu bilgiler, hizmetlerimiz için gereklidir ve bunları almayı bırakmak mümkün değildir. 
Mozilla ile şu adres üzerinden iletişime geçebilirsiniz: _Mozilla Corporation Attn: Mozilla – Legal Notices 2 Harrison St. #175, San Francisco, CA 94105 veya legal-notices@mozilla.com_ 

6. #### Hizmetlerimizde Yer Alan İçerikleriniz

    Hizmetler’in özellikleri kapsamında Mozilla’ya içerik yükleyebilirsiniz. İçerik yükleyerek, Hizmetler’in sunulmasıyla bağlantılı olarak içeriklerinizi kullanmamız için tarafımıza özel olmayan, telifsiz ve dünya genelinde geçerli bir lisans vermiş olursunuz. İçeriklerinizin herhangi bir üçüncü tarafın haklarını ihlal etmeyeceğini ve Mozilla tarafından sunulan her türlü içerik ilkesine uygun olacağını beyan ve tekeffül edersiniz. Telif hakkı veya ticari marka ihlaline ilişkin hak taleplerini bildirmek için [buraya](https://www.mozilla.org/about/legal/report-infringement/) bakın. İstismar niteliğindeki Ekran Görüntülerini bildirmek için screenshots-report@mozilla.com adresi üzerinden görüntüye ait bir bağlantıyı bize e-posta olarak gönderin.

7. #### Mozilla'nın Mülkiyet Hakları

    Mozilla; Hizmetlerde, bu Koşullarda özellikle belirtilmemiş olan herhangi bir fikri mülkiyet hakkını size vermemektedir. Örneğin bu Koşullar; Mozilla’nın telif hakları, ticari markaları, hizmet markaları, logoları, alan adları veya diğer özgün marka özelliklerinden hiçbirini kullanmanıza yönelik bir hak vermez. Hizmetler, [Mozilla Kamu Lisansı](https://www.mozilla.org/MPL/) güncel versiyonu kapsamında dağıtılır ve buna tabidir.

8. #### Süre; Sonlandırma

    İşbu Koşullar, siz veya Mozilla tarafından sonlandırılana kadar geçerli olmaya devam edecektir. Firefox hesabınızı devre dışı bırakarak ve Hizmet kullanımınızı sonlandırarak bunları dilediğiniz zaman, dilediğiniz nedenle sonlandırabilirsiniz.

    Aşağıdakiler de dahil olmak, ancak bunlarla sınırlı olmamak kaydıyla, makul bir şekilde geçerliliğine inandığımız herhangi bir neden doğrultusunda Hizmetler’e erişiminizi askıya alabilir veya sonlandırabiliriz: (i) Koşulları ihlal etmeniz, (ii) bizim için risk veya olası yasal risk teşkil etmeniz; veya (iii) Hizmetler'i tarafınıza sunmamızın ticari açıdan artık uygun olmaması. Firefox hesabınızla ilişkili e-posta adresi üzerinden veya ileride Hizmetler’e erişmeye çalıştığınızda sizi bilgilendirmek için makul çabaları sarf edeceğiz.

    İşbu Koşullar; aşağıdaki bölümlerin geçerli olmaya devam etmesi haricinde tüm durumlarda, bununla sınırlı olmamak kaydıyla Hizmetler’i kullanmaya ilişkin lisansınızı sonlandıracaktır: Tazminat, Sorumluluk Reddi; Sorumluluğun Sınırlandırılması, Muhtelif Hususlar.

9. #### Tazminat

    Mozilla’yı ve buna bağlı alt yüklenicileri, iştirakçileri, lisans veren tarafları, iş ortaklarını ve bunların ilgili direktörlerini, görevlilerini, çalışanlarını ve temsilcilerini ("Tazmin Edilen Taraflar"), Hizmetler’i kullanımınızdan doğan veya bununla ilişkili olan her türlü hak talebi ve giderleri ile üçüncü taraf hak talepleri ve giderlerine (avukat giderleri de dahil olmak üzere) karşı savunacağınızı, tazmin edeceğinizi ve beri kılacağınızı kabul edersiniz.

10. #### Sorumluluk Reddi; Sorumluluğun Sınırlandırılması

    HİZMETLERİ, TÜM KUSURLARIYLA BİRLİKTE “OLDUĞU GİBİ” SUNULUR. MOZİLLA VE TAZMİN EDİLEN TARAFLAR; YASALAR TARAFINDAN İZİN VERİLDİĞİ SÜRECE, BUNLARLA SINIRLI OLMAMAK KAYDIYLA HİZMETLERİN KUSURSUZ OLMASI, TİCARİ DEĞERİNİN OLMASI, BELİRLİ BİR AMACI UYGUN OLMASI VE İHLAL EDİCİ NİTELİKTE OLMAMASINA İLİŞKİN GARANTİLER DE DAHİL OLMAK ÜZERE, TÜM GARANTİLERİ AÇIKÇA VEYA İMA YOLUYLA REDDEDER. BUNLARLA SINIRLI OLMAMAK KAYDIYLA İÇERİKLERİNİZİN SİLİNMESİ VEYA BOZULMASI YA DA BAŞKA BİRİNİN ÇEVRİMİÇİ HESAPLARINIZA ERİŞMESİ DAHİL OLMAK ÜZERE, HİZMETLERİ AMAÇLARINIZ DOĞRULTUSUNDA SEÇME VE HİZMETLERİN KALİTESİ VE PERFORMANSI KONUSUNDAKİ TÜM RİSKLERİ KENDİNİZ ÜSTLENİRSİNİZ. İŞBU SINIRLAMA, HERHANGİ BİR YASAL YOLUN ESAS AMACININ BAŞARISIZ OLMASINA BAĞLI OLMAKSIZIN GEÇERLİ OLACAKTIR. BAZI YARGI YETKİLERİ, İMA EDİLEN GARANTİLERİN HARİÇ TUTULMASINA VEYA SINIRLANDIRILMASINA İZİN VERMEMEKTEDİR; BU NEDENLE İŞBU SORUMLULUK REDDİ, SİZİN İÇİN GEÇERLİ OLMAYABİLİR.

    MOZILLA VE TAZMİN EDİLEN TARAFLAR, YASA UYARINCA GEREKEN DURUMLAR DIŞINDA; BUNLARLA SINIRLI OLMAMAK KAYDIYLA İTİBAR KAYBINDAN KAYNAKLANAN DOĞRUDAN VE DOLAYLI ZARARLAR, GREV, KÂR KAYIPLARI, VERİ KAYIPLARI, BİLGİSAYAR ARIZALARI VEYA BOZULMASI DA DAHİL OLMAK ÜZERE, SÖZ KONUSU ZARARLARIN GERÇEKLEŞEBİLECEĞİ KONUSUNDA ÖNERİDE BULUNULMUŞ OLMASINA VE SÖZ KONUSU İDDİANIN DAYANAĞI OLAN TEORİYE (SÖZLEŞME, HAKSIZ FİİL VEYA BAŞKA DURUMLAR) BAKILMAKSIZIN İŞBU KOŞULLARDAN YA DA HİZMETLERİ KULLANMAKTAN VEYA KULLANAMAMAKTAN KAYNAKLANAN VEYA BUNLARLA HERHANGİ BİR ŞEKİLDE İLİŞKİLİ OLAN HİÇBİR DOLAYLI, ÖZEL, RASTLANTISAL, SONUÇSAL VEYA ÖRNEK LİTELİĞİNDEKİ HASARLAR HUSUSUNDA SORUMLU OLMAYACAKTIR. MOZILLA VE TAZMİN EDİLEN TARAFLARIN İŞBU ANLAŞMA ALTINDAKİ MÜŞTEREK SORUMLULUĞU, 500 DOLARI (BEŞ YÜZ DOLAR) AŞMAYACAKTIR. BAZI YARGI YETKİLERİ, DOLAYLI, RASTLANTISAL, SONUÇSAL VEYA ÖZEL HARİÇ TUTULMASINA VEYA SINIRLANDIRILMASINA İZİN VERMEMEKTEDİR; BU NEDENLE İŞBU HARİÇ TUTMA VE SINIRLANDIRMA, SİZİN İÇİN GEÇERLİ OLMAYABİLİR.

11. #### Bu Koşullara Yönelik Değişiklikler

    Mozilla; işbu Koşulları, Hizmetler’in yeni bir özelliğini ele almak veya bir hükmü açığa kavuşturmak üzere muhtelif zamanlarda güncelleyebilir. Güncellenen Koşullar, çevrimiçi olarak yayınlanacaktır. Değişikliklerin asli olması durumunda güncelleme, blog gönderileri ve forumlar gibi bu tür duyurular için her zaman kullanılan Mozilla kanalları üzerinden duyuracağız. Söz konusu değişikliklerin geçerlilik tarihi sonrasında Hizmetleri sürekli olarak kullanımınız, bu değişiklikleri kabul ettiğiniz anlamına gelir. İncelemenizi daha kolay hale getirmek amacıyla geçerlilik tarihini bu sayfanın üst kısmında paylaşacağız.

12. #### Muhtelif Hususlar

    İşbu Koşullar, siz ve Mozilla arasında Hizmetlerle ilgili olarak anlaşmanın tamamını teşkil etmekte olup, yasa hükümleriyle çatışmalar dahil olmamak üzere ABD, Kaliforniya eyaleti yasalarıyla yönetilir. İşbu Koşulların herhangi bir bölümünün geçersiz veya uygulanamaz olması durumunda kalan bölümler, tam olarak yürürlükte kalmaya devam edecektir. Bu koşulların tercüme edilmiş versiyonu ve İngilizce dilindeki versiyonu arasında bir çatışma olması halinde, İngilizce dilindeki versiyon geçerli olacaktır.
