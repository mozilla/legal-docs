# Mozilla Abonelik Hizmetleri | Gizlilik Bildirimi

Sürüm 1.2, 31 Mayıs 2024 Cuma’dan itibaren geçerli
{: datetime="2024-05-31" }

## Mozilla, ürünlerini tasarlarken gizliliğinizi göz önünde bulundurur.

__Mozilla VPN,__ cihazınızın internet bağlantılarını korur. Mozilla, internet trafiğinizi gizli ve güvenli bir şekilde korumak üzere Mullvad ile birlikte çalışmaktadır.

__Mozilla Monitor,__ hesaplarınızdan herhangi birinde bilinen bir veri ihlali gerçekleşip gerçekleşmediğini görmek için hesaplarınızı izleyebilir. Bazı bölgelerde, taramalar yapmanıza ve web üzerindeki yerlerden bilgilerinizi kaldırmanıza da yardımcı olabilir. 

__Firefox Relay__ güvenli e-posta ve bazı bölgelerde telefon maskeleme yoluyla kimliğinizi korur. Güvenli ve kullanımı kolay e-posta ve telefon maskelerimiz kimliğinizi gizli tutmanıza yardımcı olur. Böylece yeni hesaplara anonim olarak kaydolabilir, istenmeyen mesajları ve gereksiz çağrıları durdurabilir ve yalnızca gelen kutunuzda bulunmasını istediğiniz e-postaları alabilirsiniz.  

Bu gizlilik bildirisinde Mozilla VPN, Mozilla Monitor ve Firefox Relay’in hangi bilgileri toplayıp paylaştığı nedenleriyle birlikte açıklanmaktadır. Bilgileri alırken, işlerken ve paylaşırken Mozilla [Gizlilik Politkası](https://www.mozilla.org/privacy/)’na da bağlı kalırız.

## Bilmeniz Gerekenler

__Mozilla hesap bilgileri.__ Bu hizmetler, Mozilla’ya e-posta adresinizi, yerinizi ve IP adresinizi gönderen bir Mozilla hesabı gerektirir. [Mozilla Hesabı veri uygulamaları](https://www.mozilla.org/privacy/mozilla-accounts/) hakkında daha fazla bilgi edinin.

__Ödeme bilgileri.__ Ücretli bir abonelik gerektiren hizmetlere abone olduğunuzda üçüncü taraf ödeme sağlayıcılarımızdan biri aracılığıyla ödeme gönderirsiniz: Stripe, Apple, PayPal veya Google Pay. Mozilla hesabınızın (fatura adresiniz ve ödeme yönteminizin son dört hanesi de dahil olmak üzere) ve hesabınızın abonelik durumu kaydeder. Mozilla ödeme bilgilerinizin tamamını saklamaz.

### Mozilla VPN {: #vpn }

__Etkileşim verileri.__ Etkileşim verileri toplama varsayılan olarak devre dışı bırakılmıştır. Bu verilerin toplanmasına onay verirseniz Mozilla, Mozilla VPN ile etkileşiminizle ilgili veriler alır. Örneğin; herhangi bir Uygulamayı koruma dışında bırakıp bırakmadığınız (hangi uygulamalar olduğu değil), Mozilla VPN Aboneliğinizi kaç cihazda kullandığınız ve bu reklam engelleme özelliğini etkinleştirip etkinleştirmediğiniz gibi bilgileri öğrenebiliriz. Telemetrimizin tam kapsamlı incelemesi için, [VPN etkileşim verileri](https://dictionary.telemetry.mozilla.org/apps/mozilla_vpn) sayfasında daha fazla bilgi edinebilirsiniz. Kullanıcılarımız için performansı ve kararlılığı iyileştirmek ve hizmetlerin performansını ölçmek için etkileşim verilerini kullanabiliriz.

Ek olarak, pazarlama kampanyalarımızın etkinliğini anlamanıza yardımcı olmak amacıyla, Mozilla, hangi reklam kampanyalarıyla iletişime geçtiğiniz, işletim sisteminiz, cihazınızın türü, cihaz tanımlayıcılar ve işletim sistemi sürümü gibi kampanya ve yönlendirme verilerine ek olarak IP adresinizi alabilir. Mozilla olarak bu bilgiyi Adjust ile paylaşırız ancak IP adresinizi başka kişilerle paylaşmayız ya da saklamayız. [Adjust belgelerini](https://github.com/mozilla-mobile/mozilla-vpn-client/blob/main/src/adjust/adjust.md) okuyun.

__Teknik veriler.__ Hizmetler genelinde geçerli olmak üzere, sunucu günlüklerimizin bir parçası olarak IPL adresinizi 90 gün boyunca geçici olarak toplarız. VPN için Mozilla, Mozilla VPN istemcisi yazılımının hangi sürümünün yüklü olduğu ve işletim sistemleri ile donanım yapılandırmaları da dahil olmak üzere bu sürümün yüklü olduğu cihazlar hakkında da bilgiler alır. Kullanıcılarımız için performansı ve kararlılığı iyileştirmek ve hizmetlerin performansını ölçmek için teknik verileri kullanabiliriz. 

Ek olarak, uygulama içinde veri toplanmasına izin verdiyseniz iş ortağımız Sentry.io hata ve performans izleme amaçları doğrultusunda teknik veriler alır. [Sentry.io’nun Gizlilik Politikası](https://sentry.io/privacy/)’nı inceleyerek daha fazla bilgi edinebilirsiniz.

__Konum verileri.__ Mozilla, hizmetlere kaydolduğunuzda ve hizmetleri kullandığınızda IP adresinizi alır ve IP adresiniz sunucularımızın günlüklerinin bir parçası olarak 90 gün boyunca toplanır. Mozilla Abonelik Hizmetlerinin kullanılabilirliği, fiyatlandırması ve teklifleri ülkelere göre değişiklik gösterebileceğinden, konumunuzu yaklaşık olarak belirlemek için IP adresinizi kullanırız. Ürünlerimizde dolandırıcılığı ve kötüye kullanımı engellemek için de IP adresinizden yararlanırız.

__Ağ verileri.__ Bu hizmeti etkinleştirdiğinizde Mozilla VPN internet trafiğinizi şifreler ve Mullvad’e gönderir. Herhangi bir durumda Mozilla VPN hizmetini kullandığınızda ne Mozilla ne de iş ortağımız Mullvad tarafından ağ etkinliğinize dair herhangi bir günlük tutulmaz. [Mullvad’in Gizlilik Politikası](https://mullvad.net/help/no-logging-data-policy/)’nı inceleyerek daha fazla bilgi edinebilirsiniz.

### Mozilla Monitor {: #monitor }

__Etkileşim verileri.__ Mozilla, hizmetlerle etkileşimleriniz hakkında veriler alır. Örneğin oturum açıp kapattığınızda ve tercihlerinizi belirlediğinizde Mozilla’ya veriler gönderilir. [Monitor etkileşim verileri](https://dictionary.telemetry.mozilla.org/apps/monitor_frontend) hakkında daha fazla bilgi edinin. Daha genel olarak, Mozilla, kullanıcıların ürünlerimiz, hizmetlerimiz, iletişimlerimiz, web sitelerimiz, çevrimiçi kampanyalarımız, duyurularımız (Mozilla’dan mesajlar), cihazlarımız ve diğer platformlarla etkileşimlerini toplu olarak anlamamıza yardımcı olması için açık GIF dosyaları, çerezler ve üçüncü taraf hizmetlerinin yanı sıra çerezler, cihaz bilgileri ve IP adreslerini kullanabilir. Kullandıklarımız:

* [HaveIbeenpwned.](https://haveibeenpwned.com/) HaveIbeenpwned, kişisel verilerinizin gizliliğinin ihlal edilmiş olabileceği yerleri taramak amacıyla e-posta adresinizin karma hale getirilmiş bir versiyonunu alır. HaveIbeenpwned sürekli olarak yeni ihlaller için tarama yapmak üzere bu kişisel verileri tutar. [İptal mekanizmasını](https://haveibeenpwned.com/OptOut) kullanarak e-posta adresinizin HaveIbeenpwned’dan kaldırılmasını talep edebilirsiniz.
  
* [OneRep.](https://onerep.com/) Amerika Birleşik Devletleri’nde yaşıyorsanız ve Monitor Plus aboneliğiniz varsa OneRep, kişisel verilerinizi bulmak ve kaldırılmalarını talep etmek üzere veri aracısı sitelerini taramak için ad, soyadı, telefon numarası, fiziksel adres ve doğum tarihi bilgilerinizi alır. OneRep, bilgilerinizin başka sitelerde gösterilip gösterilmediğini veya önceden kaldırmış olduğunuz sitelerde yeniden görünmediğini kontrol etmek üzere Monitor aboneliğinizi sonlandırana kadar kişisel verilerinizi tutar.
  
* [Amazon Web Services (AWS).](https://aws.amazon.com/privacy/) Mozilla Monitor; Tam Raporlar, İhlal Uyarıları ve Güvenlik İpuçları’nı içeren Mozilla Monitor Hizmeti ile alakalı olarak size e-posta gönderebilmek için AWS’de yararlanır. Monitor aboneliğinizi iptal ettiğinizde bu veriler silinir.

* [Formstack.](https://www.formstack.com/) Mozilla Monitor, kullanıcıların isteğe bağlı olarak paylaştığı geri bildirimleri toplamak için FormStack’ten yararlanır. FormStack’in gizlilik uygulamaları hakkında bilgi edinmek için [FormStack Gizlilik Politikası](https://www.formstack.com/legal)’nı inceleyin.
  
* [Google Analytics.](https://marketingplatform.google.com/about/analytics/) Mozilla Monitor, kullanıcıların web sitelerimizle nasıl etkileşim kurduğuna ilişkin metrikler almak için Google Analytics’ten yararlanır. Bu, site içeriklerini iyileştirmemize yardımcı olur. Google'ın kişisel bilgilerinizi nasıl kullandığı hakkında daha fazla bilgi edinmek için lütfen [Google Analytics’in Gizlilik ve Güvenlik](https://support.google.com/analytics/topic/2919631?&ref_topic=1008008&sjid=14989286036636170427-NA) sayfasını ziyaret edin. Hizmeti ziyaretleriniz hakkında veri toplanmasını önlemek ve verilerin Google Analytics’e iletilmesini yasaklamak için [Google Analytics’i Devre Dışı Bırakma Tarayıcı Eklentisi](https://tools.google.com/dlpage/gaoptout)’ini yükleyebilirsiniz.
 
### Firefox Relay {: #relay }

__Etkileşim verileri.__ Mozilla, oturum açma ve kapatma zamanınız ve belirlediğiniz tercihler gibi Firefox Relay etkileşimlerinizle ilgili veriler alır. [Relay etkileşim verileri](https://github.com/mozilla/fx-private-relay/blob/main/METRICS.md) hakkında daha fazla bilgi edinin. Tarayıcınızda [Takip Etme (DNT)](https://support.mozilla.org/kb/how-do-i-turn-do-not-track-feature) özelliğini açarak bu verilerin toplanmasını devre dışı bırakabilirsiniz. 

Daha genel olarak, Mozilla, kullanıcıların ürünlerimiz, hizmetlerimiz, iletişimlerimiz, web sitelerimiz, çevrimiçi kampanyalarımız, duyurularımız (Mozilla’dan mesajlar), cihazlarımız ve diğer platformlarla etkileşimlerini toplu olarak anlamamıza yardımcı olması için çerezler ve üçüncü taraf hizmetlerinin yanı sıra çerezler, cihaz bilgileri ve IP adreslerini kullanabilir. Kullandıklarımız:

* Kullanıcıların web sitelerimizle nasıl etkileşim kurduğuna ilişkin metrikler almak üzere, cihazınızda bir çerez olarak Google Analytics. Bu, site içeriklerini iyileştirmemize yardımcı olur. Google Analytics’in Mozilla Monitor kullanımınız hakkında veri toplamasını önlemek için [Google Analytics’i Devre Dışı Bırakma Tarayıcı Eklentisi](https://tools.google.com/dlpage/gaoptout)’ni yükleyebilirsiniz.

__Teknik veriler.__ Mozilla, Relay Eklentisi yazılımınızın hangi sürümünün yüklü olduğu ve işletim sistemleri ile donanım yapılandırmaları da dahil olmak üzere bu sürümün yüklü olduğu cihazlar hakkında temel bilgiler alır. Hizmetler genelinde geçerli olmak üzere, sunucu günlüklerimizin bir parçası olarak IPL adresinizi 90 gün boyunca geçici olarak toplarız. Kullanıcılarımız için performansı ve kararlılığı iyileştirmek ve hizmetlerin performansını ölçmek için teknik verileri kullanabiliriz.

__Konum verileri.__ Mozilla, hizmetlere kaydolduğunuzda ve hizmetleri kullandığınızda IP adresinizi alır. Mozilla Abonelik Hizmetlerinin kullanılabilirliği, fiyatlandırması ve teklifleri ülkelere göre değişiklik gösterebileceğinden, konumunuzu yaklaşık olarak belirlemek için IP adresinizi kullanırız. Ürünlerimizde dolandırıcılığı ve kötüye kullanımı engellemek için de IP adresinizden yararlanırız.

__Firefox Relay e-posta mesajları.__ Firefox Relay, maske e-posta adreslerinizden birincil e-posta adresinize e-posta mesajları göndermek ve yönlendirmek üzere e-posta mesajlarınızı işler. Hiçbir mesajınızın içeriğini okumayız veya saklamayız. E-postaların size iletilmediği durumlarda söz konusu e-postayı sunucularımızda tutarız ve iletildikten sonra sileriz (hiçbir durumda üç günden fazla tutmayız). Promosyon e-postalarını engelleme özelliğini kullanmanız durumunda hizmet, e-postanın engellenip engellenmemesi gerektiğine karar vermek üzere e-posta başlıklarını kontrol eder.

__Firefox Relay maskeleri (ve bu maskeleri kullandığımız yerler).__ Mozilla, hizmeti sağlamak, özellikle de birincil e-posta adresinizi maskelenen e-posta adreslerinizle ilişkilendirmek amacıyla hesap bilgilerinizin bir kopyasını tutar. Özel bir maske oluşturduğunuz durumlarda Mozilla, bu maskeye e-postalar yönlendirmek üzere maskenizi saklar. Mozilla, kullanmaya hazır olduğunuzda maskelerinizin kolayca bulunabilir olmasını sağlamak amacıyla, maskeyi oluşturduğunuz siteyi, sonrasında maskeyi kullandığınız siteleri ve maskeyle ilişkili tüm etiketleri saklar. [Bu özellikleri nasıl etkinleştireceğinizi ve devre dışı bırakacağınızı](https://relay.firefox.com/faq) öğrenin.

__Firefox Relay telefon çağrıları ve kısa mesajları.__ Firefox Relay, telefon çağrıları ve kısa mesajlar gönderip almak üzere telefon numaranızı ve kısa mesajlarınızı işler. Çağrı ve mesaj günlüklerinizi göstermek, mesaj yanıtları göndermek ve telefon numaralarını engellemek amacıyla, Relay üzerinden iletişim kurduğunuz telefon numaralarının günlüğünü tutarız. Firefox Relay üzerinden yaptığınız telefon çağrılarının içeriklerini izlemeyiz veya saklamayız. [Bu özellikleri nasıl etkinleştireceğinizi ve devre dışı bırakacağınızı](https://relay.firefox.com/faq) öğrenin.

__Paylaştığımız bilgiler.__ Firefox Relay, hizmeti size sağlamak amacıyla üçüncü taraflarla bilgiler paylaşır. Mozilla, bilgilerinizi korumalarını zorunlu kılmak amacıyla bu şirketlerle sözleşme imzalamıştır. Firefox Relay’i desteklemek için kullandığımız şirketler:

* __[Amazon Web Services .](https://aws.amazon.com/privacy/)__ Amazon Web Services bir bulut bilişim platformudur. Firefox Relay, maskelenen e-posta adreslerinize gönderilen e-postaları almak ve Mozilla hesabınızla ilişkili birincil e-posta adresinize yönlendirmek için AWS’den yararlanır. Birincil e-posta adresiniz ile maskelenen e-posta adresleriniz arasındaki ilişki yalnızca Mozilla tarafından bilinir.

* __[Twilio.](https://www.twilio.com/en-us/legal/privacy)__ Twilio telefon çağrısı ve kısa mesaj alışverişinde bulunduğunuz telefon numaranızı, telefon maskenizi ve telefon numaralarını alır. Twilio, Firefox Relay üzerinden gönderdiğiniz ve aldığınız kısa mesajların içeriğini de alır ve Mozilla, Twilio hizmetini Firefox Relay üzerinden gönderdiğiniz ve aldığınız kısa mesajların kayıtlarını 7 gün sonra silecek şekilde ayarlamıştır.

## Bilmeniz Gereken Diğer Hususlar

[Verilerinizi yönetme](https://support.mozilla.org/kb/firefox-accounts-managing-account-data) ve [eşitlemeyi etkinleştirme veya devre dışı bırakma](https://support.mozilla.org/kb/how-do-i-set-sync-my-computer) hakkında daha fazla bilgi edinebilirsiniz. Ayrıca, hesabınıza [giriş yaparak](https://accounts.firefox.com/signin) ([veri paylaşımı ayarlarınızı](https://accounts.firefox.com/settings/) da burada güncelleyebilirsiniz) Mozilla hesabı kullanıcılarımızla ilgili sakladığımız birçok bilgiye kolayca erişebilirsiniz. Kişisel verilerinizle ilgili talepte bulunmak için lütfen [Veri Sahibi Erişim Talebi Portalımız](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0) üzerinden bize ulaşın.

Kişisel verilerinizle veya gizlilik uygulamalarımızla ilgili başka sorularınız olması halinde lütfen compliance@mozilla.com adresinden bize ulaşın.

Yaşadıkları yer neresi olursa olsun, veri koruma haklarını kullanmak isteyen kişilerden aldığımız tüm taleplere yanıt veriyoruz. Yasal bir gereksinim yapmamızı engellemediği veya yasal bir istisna geçerli olmadığı sürece taleplerinizi yerine getiriyoruz.

Lütfen genel destek yardımı için [forumlarımızı](https://support.mozilla.org/) ziyaret edin.

