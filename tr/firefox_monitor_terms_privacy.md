# Firefox Monitor Koşulları ve Gizlilik
Sürüm 1.0, 25 Eylül 2018’den itibaren geçerli
{: datetime="2018-09-25" }

## 1. Giriş

Firefox Monitor, çevrimiçi güvenliği desteklemek için Mozilla tarafından sağlanan bir hizmettir. İnsanların şifrelerini tekrar kullanmamalarını kullanmamalarını öneriyoruz, çünkü bu hesaplardan birinin güvenliği ihlal edilirse korsanlar, aynı hesap bilgilerini kullanarak diğer hesaplara da erişebilir. Hesap bilgileri, hizmetlere kaydolunurken sıklıkla tekrar kullanılır. Bu nedenle herkese açık olarak ifşa edilen veri ihlalinde hangi hesapların güvenliğinin ihlal edildiğinin bilinmesine önem veriyoruz.
 
## 2. Özellikler

E-posta adresinizi kullanarak web sitemizde bir Temel Tarama yapabilir ya da bir Tam Rapor, İhlal Uyarıları ve Güvenlik İpuçları almak için kaydolabilirsiniz. 
* **Temel Tarama:** Bu sonuçlar, herkesçe bilinen ihlalleri gösterir. Bunlar arasında, hesap sahiplerinin gizliliğinin korunması için “Hassas İhlaller” (çocuklara ait veriler veya yetişkin ve arkadaşlık sitelerinin katılımları).
* **Tam Rapor:** Bu raporda Hassas Veriler gibi herkesçe bilinen saldırıların tam bir listesi yer alır.
* **İhlal Uyarıları:** E-posta adresinizin yeni bir veri ihlalinde görüntülenmesi durumunda sizi bilgilendirir.
* **Güvenlik İpuçları:** Mozilla’dan muhtelif zamanlarda alacağınız çevrimiçi güvenlik ipuçlarını size gönderir.

## 3. Sorumluluklarınız 

Hesap bilgilerinizin güvenliğinin ihlal edildiğini öğrendiyseniz, bu tür hesaplar için geçerli şifrelerinizi, diğer her türlü bilginizi ve aynı ya da benzer hesap bilgilerini kullandığınız diğer hizmetleri derhal güncellemelisiniz. Güçlü ve farklı şifreler, güvenlik soruları, iki adımda kimlik doğrulama, şifre yöneticileri ve diğer güvenlik tedbirleriyle çevrimiçi hesaplarınızı korumak, sizin sorumluluğunuzdadır.  

## 4. Gizlilik 

Mozilla, hakkınızda bilgi aldığında; [Mozilla Gizlilik İlkemiz](https://www.mozilla.org/privacy/), bu bilgileri nasıl ele aldığımızı açıklar. Firefox Monitor hakkında bilmeniz gerekenler:

* Kaydolursanız, biz (ve e-posta sağlayıcılarımız SalesForce ve Amazon) Tam Raporlar, İhlalleri ve Güvenlik İpuçları gibi hizmetlerin yer aldığı Firefox Monitor Hizmeti konusunda sizinle bağlantı kurmak için e-posta adresinizi alırız. Dilediğiniz zaman abonelikten çıkabilirsiniz. 
* Firefox Monitor’e güç veren veriler, [Have I Been Pwned?](https://haveibeenpwned.com/) tarafından sağlanır. 
* Çerezlerimiz, analizlerimiz ve nasıl çıkış yapacağınız hakkında [daha fazla bilgi alın](https://www.mozilla.org/privacy/websites/#cookies).
* E-posta adresinizin gizliliğini korumak için aldığımız önlemler hakkında [daha fazla bilgi alın](https://blog.mozilla.org/security/2018/06/25/scanning-breached-accounts-k-anonymity/). 

## 5. Haklarınız ve Haklarımız

[Kullanımı Web Siteleri ve İletişim Koşulları](https://www.mozilla.org/about/legal/terms/mozilla/): Firefox Monitor de dahil olmak üzere Mozilla web siteleri ve gönderdiğimiz e-postalar için geçerlidir. **Bu koşullara tazminat, sorumluluk reddi ve sorumluluk sınırlaması dahildir.** Firefox Monitor ve [Have I Been Pwned?](https://haveibeenpwned.com/) verileri güncel tutmaya çalışmakla birlikte, ikisinin de herkese açık veri ihlallerine ilişkin tam veya zamanında sunulan kayıtlara sahip olacağına yönelik bir garanti yoktur.                           
