# Mozilla Hesapları Gizlilik Bildirimi

Sürüm 1.1, 03 Nisan 2024'ten itibaren geçerli
{: datetime="2024-04-03" }

Bu Gizlilik Bildirimi’nde Mozilla'nın sizinle ilgili olarak hangi verileri topladığı ve paylaştığı açıklanmaktadır. Ayrıca bir [Mozilla hesabı](https://accounts.firefox.com/) oluşturduğunuzda topladığımız verileri alırken, işlerken ve paylaşırken [Mozilla Gizlilik Politikası](https://www.mozilla.org/privacy/)’nda özetlenen uygulamalara bağlı kalırız. Mozilla hesabınızla eriştiğiniz farklı ürünler ve hizmetler ek bilgiler toplayabilir ve paylaşabilir. [Mozilla hesabı verilerinizin yönetimi](https://support.mozilla.org/kb/firefox-accounts-managing-account-data) veya [web sitelerine ve e-postaya](https://www.mozilla.org/privacy/websites/) ilişkin veri uygulamalarımız dahil olmak üzere belgelerimizin tamamını okuyun veya daha fazla bilgi edinin. Ayrıca Mozilla hesabına aşağıdaki hizmetlerimize ilişkin gizlilik bildirimlerini okuyabilirsiniz:

- [Firefox Browser](https://www.mozilla.org/privacy/firefox/)
- [Firefox Monitor](https://www.mozilla.org/privacy/firefox-monitor)
- [Pocket](https://getpocket.com/privacy/)
- [Firefox Sync](https://www.mozilla.org/privacy/firefox/#sync)
- [Firefox Relay](https://www.mozilla.org/privacy/firefox-relay/)
- [Mozilla VPN](https://www.mozilla.org/privacy/mozilla-vpn/)
- [MDN Plus](https://www.mozilla.org/privacy/mdn-plus/)
- [Mozilla Hubs](https://www.mozilla.org/privacy/hubs/)
- [Thunderbird](https://www.mozilla.org/privacy/thunderbird/)

## Bilmeniz Gerekenler

__Kayıt verileri.__ Bir Mozilla hesabına kaydolduğunuzda Mozilla, e-posta adresinizi ve parolanızın bir karmasını alır. Yaşınızı belirtmeyi ve görünen ad ya da profil resmi eklemeyi tercih edebilirsiniz. E-posta adresiniz kendi [gizlilik ilkesi](https://www.braze.com/company/legal/privacy) olan e-posta sağlayıcımız Braze’e gönderilir ve sizinle iletişim kurmak için Braze’in hizmetlerini kullanırız.

__Konum verileri.__ Ürünlerimiz genelinde dolandırıcılık faaliyetlerini ve kötüye kullanımı önlemek amacıyla konumunuzu tahmin etmek için IP adresinizi kullanırız. Diğer konumlardan hesabınızda oturum açılması gibi şüpheli bir etkinlik tespit ettiğimizde size e-posta uyarıları göndeririz. 

__Etkileşim verileri.__. [Mozilla hesapları web sitesine](https://accounts.firefox.com/), panolara ve menü tercihlerine yaptığınız ziyaretler, Mozilla hesabınızla bağlantılı olarak kullandığınız ürün ve hizmetler ile e-postalarımız ve SMS mesajlarımızla olan etkileşimleriniz gibi verileri alırız. Ürünlerimizi ve hizmetlerimizi geliştirebilmemiz için bunları nasıl kullandığınızı anlamak ve size daha faydalı Mozilla hesabı ipuçları ve ürün içi mesajlar göndermek için bu verilerden faydalanırız. Topladığımız Etkileşim Verileri ile ilgili daha fazla bilgi edinmek için [Glean Sözlüğü’nü](https://dictionary.telemetry.mozilla.org/apps/accounts_frontend) ve [Veri Belgelerimizi](https://docs.telemetry.mozilla.org/datasets/fxa) inceleyin.

__Teknik veriler.__ Hangi cihazların Mozilla hesabınız ile eşitlendiğini görüntülemek amacıyla ve güvenlik işlevi bakımından, cihazınızın işletim sistemi, tarayıcı ve sürümü, zaman damgası, konum bilgilerini ile hesabınıza bağlanan cihazlar için yine aynı bilgileri alırız. Mozilla hesabınızı diğer web sitelerinde ya da hizmetlerde (Pocket veya Mozilla VPN gibi) oturum açmak için kullandığınızda bu oturumların zaman damgası bilgilerini alırız.

## Bilmeniz Gereken Diğer Bilgiler

[Verilerinizi yönetme](https://support.mozilla.org/kb/firefox-accounts-managing-account-data) ve [eşitlemeyi etkinleştirme veya devre dışı bırakma](https://support.mozilla.org/kb/how-do-i-set-sync-my-computer) hakkında daha fazla bilgi edinebilirsiniz. Ayrıca, hesabınıza [giriş yaparak](https://accounts.firefox.com/signin) ([veri paylaşımı ayarlarınızı](https://accounts.firefox.com/settings/) da burada güncelleyebilirsiniz) Mozilla hesabı kullanıcılarımızla ilgili sakladığımız birçok bilgiye kolayca erişebilirsiniz. Kişisel verilerinizle ilgili talepte bulunmak için lütfen [Veri Sahibi Erişim Talebi Portalımız](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0) üzerinden bize ulaşın.

Kişisel verilerinizle veya gizlilik uygulamalarımızla ilgili başka sorularınız olması halinde lütfen compliance@mozilla.com adresinden bize ulaşın. Yürürlükteki veri koruma yasalarına uygun olarak veri koruma haklarını kullanmak isteyen kişilerden aldığımız tüm taleplere yanıt veriyoruz.
