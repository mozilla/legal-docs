# Firefox Focus ve Klar Gizlilik Bildirimi

14 Ekim 2021
{: datetime="2021-10-14" }

Mozilla, ürünlerini tasarlarken gizliliğinizi göz önünde bulundurur. Bu gizlilik bildiriminde Focus and Klar’da hangi verileri topladığımızı, toplama nedenimizi ve size sunduğumuz seçenekleri açıklamaktayız. Firefox Focus’a ilişkin beyanlarımız aksini belirtmediğimiz sürece hem Focus hem de Klar için geçerlidir. Ayrıca Firefox Focus’tan topladığımız verileri alma, işleme ve paylaşma yollarımız için [Mozilla Gizlilik Politikası](https://www.mozilla.org/privacy/)’nda ayrıntılarıyla açıklanan uygulamalara bağlı kalırız.  
 
## Bilmeniz gerekenler

Focus şu amaçla Mozilla’ya veri gönderir: 
{: #defaultinfo }

### Dünyanın her yerinden kullanıcılarımıza daha iyi performans ve kararlılık sağlamak 

* __Teknik Veriler__: Kurduğunuz sürüm, işletim sisteminiz, çökme ve hatalara ilişkin temel bilgiler ve sisteminizin zaman dilimi ve konumu gibi cihazınıza ve Focus’a ilişkin temel bilgiler alabiliriz.

* __Etkileşim Verileri__: Focus’u ne sıklıkta kullandığınıza ve belirli özellikler ya da bilgi istemleriyle ne sıklıkta etkileşim kurduğunuza ilişkin bilgiler alırız. Yeni bir gözatma oturumunu ne zaman başlattığınız, arama özelliğini ne sıklıkla kullandığınız veya Focus’tan harici bir tarayıcıyı ne sıklıkta başlattığınız ve Ayarlar ekranındaki hangi özelliklerin etkinleştirilmiş olduğu gibi bilgiler bunlara dahildir.

[Buradan](https://github.com/mozilla-mobile/focus-android/blob/main/docs/Telemetry.md) ve [buradan](https://dictionary.telemetry.mozilla.org/apps/focus_android) Android, [buradan](https://dictionary.telemetry.mozilla.org/apps/focus_ios) ise iOS’a ilişkin telemetri belgelerini okuyun.

### Pazarlamamızı ölçmek ve desteklemek

* __Kampanya ve Yönlendirici Verileri__: Bu, Android’de Firefox Focus’un pazarlama kampanyalarımızın etkinliğini anlamasına yardımcı olur. Focus, sizi Focus’u indirmeye ve yüklemeye yönlendiren web sitesi alan adı veya reklam kampanyası gibi “Yönlendirici Verilerini” kullanabilir. Bu veriler analiz sağlayıcımız [Adjust](https://www.adjust.com/terms/privacy-policy/) tarafından saklanır ve Focus’u başlattığınızda sağlanır. Bunlar ayrıca bir Google reklam kimliği, zaman damgası, ülke, konum, işletim sistemi ve uygulama sürümü verilerini de içerir. Mozilla, Klar için bu verileri almaz. [Belgeyi](https://github.com/mozilla-mobile/focus-android/wiki/Adjust-Usage) okuyun. 

### Arama özelliğini desteklemek

Doğrudan Awesome Bar üzerinden arama yapabilirsiniz. Mozilla, arama sorgularınıza ilişkin verileri almaz. Firefox Focus’ta arama özelliğini kullanma şeklinize ve arama iş ortaklarımızdan talep ettiğiniz aramaların sayısına ilişkin veriler alırız. Sorgu verileri, kendi gizlilik ilkesi olan varsayılan arama sağlayıcınıza gönderilir. 

* __Arama tavsiyeleri__: Firefox Focus, etkinleştirilmişse, varsayılan olarak başkalarının aradığı yaygın ifadeleri keşfetmenize yardımcı olmak ve daha iyi bir arama deneyimi sunmak amacıyla arama sorgularını arama sağlayıcınıza gönderir. Seçtiğiniz arama sağlayıcı arama tavsiyelerini desteklemiyorsa, bu veriler gönderilmez.
