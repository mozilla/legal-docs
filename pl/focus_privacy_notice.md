# Firefox Focus i Klar — powiadomienie o ochronie prywatności

14 października 2021 r.
{: datetime="2021-10-14" }

W firmie Mozilla projektujemy produkty z myślą o prywatności użytkowników. Niniejsze powiadomienie o ochronie prywatności wyjaśnia, jakie dane zbieramy w przeglądarkach Focus i Klar, dlaczego i jakie są możliwości wyboru użytkownika. Nasze oświadczenia dotyczące przeglądarki Firefox Focus odnoszą się do przeglądarek Focus i Klar, o ile nie stwierdzono inaczej. Stosujemy się również do praktyk przedstawionych w [Polityce prywatności firmy Mozilla](https://www.mozilla.org/privacy/) w zakresie sposobów, w jakie otrzymujemy, obsługujemy i udostępniamy informacje uzyskane z przeglądarki Firefox Focus. 
 
## Co warto wiedzieć

Przeglądarka Focus wysyła dane do firmy Mozilla w następujących celach: 
{: #defaultinfo }

### Poprawa wydajności i stabilności dla użytkowników na całym świecie 

* __Dane techniczne__: Możemy otrzymywać podstawowe informacje o urządzeniu użytkownika i przeglądarce Focus, takie jak zainstalowana wersja, system operacyjny, podstawowe informacje o awariach i błędach, a także systemowa strefa czasowa i ustawienia regionalne.

* __Dane interakcji__: Otrzymujemy informacje o tym, jak często użytkownik korzysta z przeglądarki Focus i wchodzi w interakcje z określonymi funkcjami lub monitami. Obejmuje to takie informacje jak: kiedy użytkownik rozpoczyna nową sesję przeglądania, jak często użytkownik korzysta z wyszukiwania lub uruchamia zewnętrzną przeglądarkę z poziomu przeglądarki Focus oraz jakie funkcje na ekranie Ustawienia są włączone.

Przeczytaj dokumentację dotyczącą telemetrii dla systemu Android [tutaj](https://github.com/mozilla-mobile/focus-android/blob/main/docs/Telemetry.md) i [tutaj](https://dictionary.telemetry.mozilla.org/apps/focus_android) oraz dla systemu iOS [tutaj](https://dictionary.telemetry.mozilla.org/apps/focus_ios).

### Pomiar i wsparcie naszego marketingu

* __Dane kampanii i odwołań__: W systemie Android pomaga to przeglądarce Firefox Focus mierzyć skuteczność naszych kampanii marketingowych. Focus może wykorzystywać „dane odwołań”, takie jak domena witryny lub kampania reklamowa, która skierowała użytkownika do pobrania i zainstalowania przeglądarki Focus. Dane te są przechowywane przez firmę [Adjust](https://www.adjust.com/terms/privacy-policy/), naszego dostawcę usług analitycznych, i są dostarczane podczas uruchamiania przeglądarki Focus, a także obejmują identyfikator reklamowy Google, znacznik czasu, kraj, lokalizację, system operacyjny i wersję aplikacji. Mozilla nie otrzymuje takich danych dla przeglądarki Klar. Przeczytaj [dokumentację](https://github.com/mozilla-mobile/focus-android/wiki/Adjust-Usage). 

### Obsługa wyszukiwania

Wyszukiwanie można wykonywać bezpośrednio na pasku Awesome Bar. Mozilla nie otrzymuje zapytań wyszukiwania użytkownika. Otrzymujemy dane o sposobie korzystania przez użytkownika z wyszukiwania w przeglądarce Firefox Focus oraz o liczbie żądań wyszukiwania użytkownika u naszych partnerów w zakresie usług wyszukiwania. Dane zapytania są wysyłane do domyślnego dostawcy usług wyszukiwania, który ma własną politykę prywatności. 

* __Podpowiedzi wyszukiwania__: Jeśli włączono tę funkcję, Firefox Focus wysyła zapytania wyszukiwania do dostawcy usług wyszukiwania, aby pomóc użytkownikom odkrywać typowe frazy, których szukali inni użytkownicy, oraz poprawić jakość wyszukiwania. Dane te nie będą wysyłane, jeśli wybrany dostawca usług wyszukiwania nie obsługuje podpowiedzi wyszukiwania.
