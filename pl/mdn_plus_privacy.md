## <span class="privacy-header-firefox"></span> <span class="privacy-header-policy">Zasady prywatności</span> usługi MDN Plus

Wersja 1.0, obowiązuje od 23 marca 2022 r.
{: datetime="2022-03-23" }

## W firmie Mozilla projektujemy produkty z myślą o prywatności użytkowników.

MDN Plus to usługa subskrypcji zapewniająca funkcjonalność premium. Usługa MDN Plus ma na celu zapewnienie programistom dostosowanych wrażeń w usłudze MDN, zwiększenie ich produktywności i usprawnienie ich codziennej pracy.

Niniejsze Zasady prywatności wyjaśniają, jakie dane usługa MDN Plus gromadzi i udostępnia oraz dlaczego. Stosujemy się również do [Polityki prywatności](https://www.mozilla.org/privacy/) firmy Mozilla w zakresie sposobów, w jakie otrzymujemy, obsługujemy i udostępniamy informacje.

## Co warto wiedzieć:

### Informacje, które gromadzimy {: #InfoWeCollect }

__Dane konta Firefox.__ Ta usługa wymaga konta Firefox, które zapewnia usłudze MDN Plus dostęp tylko do odczytu do informacji zawartych w profilu konta Firefox użytkownika, takich jak identyfikator użytkownika, nazwa wyświetlana, awatar, adres e-mail, ustawienia regionalne i aktywne subskrypcje produktów. Dowiedz się więcej na temat [praktyk dotyczących danych konta Firefox](https://www.mozilla.org/privacy/firefox/#firefox-accounts-join-firefox).

__Informacje o koncie MDN Plus.__ Gdy użytkownik korzysta z funkcji MDN Plus, otrzymujemy dane niezbędne do udostępnienia tych funkcji. Na przykład, jeśli użytkownik ustawi zapisane strony, otrzymamy zapisane strony, a jeśli zdecyduje się śledzić strony w celu otrzymywania powiadomień, otrzymamy te strony i powiadomienia. 

__Informacje o lokalizacji.__ MDN Plus otrzymuje adres IP użytkownika, gdy użytkownik rejestruje się i korzysta z Usługi. Używamy adresu IP, aby w przybliżeniu określić lokalizację użytkownika, ponieważ usługa MDN Plus jest obecnie dostępna tylko w niektórych krajach.

__Informacje o płatności.__ Kiedy użytkownik rozpocznie subskrypcję usługi MDN Plus, dokona płatności za pośrednictwem jednego z naszych zewnętrznych dostawców usług płatniczych: Stripe, Apple, PayPal lub Google Pay. Mozilla otrzymuje dane dotyczące konta użytkownika (w tym jego adres rozliczeniowy i cztery ostatnie cyfry metody płatności) oraz status subskrypcji konta. Mozilla nie przechowuje pełnych danych dotyczących płatności.

__Dane interakcji.__ Mozilla otrzymuje dane dotyczące interakcji użytkownika z usługą MDN Plus, w tym kiedy się loguje i kiedy dokonuje zmian na swoim koncie Firefox, takich jak zmiana adresu e-mail lub subskrypcji produktów.

__Dane techniczne.__ Mozilla otrzymuje z usługi MDN Plus podstawowe informacje o używanej przeglądarce internetowej i systemie operacyjnym, w którym ona działa. Gdy usługa MDN Plus łączy się z naszymi serwerami w celu uwierzytelnienia i aktualizacji konta MDN Plus użytkownika, adres IP użytkownika jest tymczasowo gromadzony jako część dzienników naszego serwera. 

Używamy tych danych w celu poprawy wydajności i stabilności dla naszych użytkowników oraz w celu pomiaru wydajności usługi MDN Plus.

MDN Plus nie udostępnia żadnych danych użytkownika stronom trzecim.

### Pytania dotyczące prywatności danych? {: #markup }

Wiele informacji, które przechowujemy na temat użytkowników konta Firefox, jest łatwo dostępnych po zalogowaniu się na konto. Więcej informacji dotyczących zarządzania swoimi danymi można znaleźć [tutaj](https://support.mozilla.org/products/privacy-and-security/user-control). Aby złożyć wniosek, należy skontaktować się z nami za pośrednictwem [Portalu wniosków o dostęp do danych osobowych](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0).

W razie jakichkolwiek innych pytań dotyczących naszych praktyk w zakresie ochrony prywatności, prosimy o kontakt pod adresem compliance@mozilla.com.

Odpowiadamy na wszystkie wnioski otrzymywane od osób pragnących skorzystać z przysługujących im praw w zakresie ochrony danych zgodnie z obowiązującymi przepisami o ochronie danych.

Aby uzyskać ogólną pomocą dotyczącą usługi MDN Plus, prosimy odwiedzić nasze [fora](https://support.mozilla.org/).
