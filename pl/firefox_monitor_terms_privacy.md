# Regulamin usługi Firefox Monitor i ochrona prywatności
Wersja 1.0, obowiązuje od 25 września 2018 r.
{: datetime="2018-09-25" }

## 1. Wstęp

Firefox Monitor to usługa świadczona przez firmę Mozilla w celu promowania bezpieczeństwa online. Zachęcamy, aby nie używać ponownie haseł, ponieważ — jeśli którekolwiek z tych kont zostanie naruszone, hakerzy będą mogli uzyskać dostęp do innych kont przy użyciu tych samych danych uwierzytelniających. Ponieważ dane uwierzytelniające konta są często ponownie wykorzystywane podczas rejestracji w usługach, uważamy, że należy wiedzieć, które konta zostały naruszone w publicznie ujawnionych przypadkach naruszenia danych.
 
## 2. Funkcje

Używając swojego adresu, użytkownik może wykonać podstawowe skanowanie w naszej witrynie lub zarejestrować się, aby otrzymać pełny raport, alerty o wyciekach danych oraz wskazówki dotyczące bezpieczeństwa. 
* **Podstawowe skanowanie:** Wyniki te przedstawiają większość publicznie znanych wycieków danych. Nie obejmują one wycieków wrażliwych danych (obejmujących dane osób nieletnich lub użytkowników serwisów dla dorosłych i randkowych), aby chronić prywatność tych właścicieli kont.
* **Pełny raport:** Zawiera pełną listę publicznie znanych włamań, łącznie z wyciekami wrażliwych danych.
* **Alerty o wyciekach danych:** Powiadomienie użytkownika, jeśli jego adres e-mail zostanie znaleziony w nowym wycieku danych.
* **Wskazówki dotyczące bezpieczeństwa:** Ta usługa umożliwia otrzymywanie od czasu do czasu porad w zakresie bezpieczeństwa korzystania z Internetu od firmy Mozilla.

## 3. Obowiązki użytkownika 

Jeśli użytkownik dowie się, że dane uwierzytelniające do jego konta zostały naruszone, powinien natychmiast zaktualizować swoje hasła i wszelkie inne dane uwierzytelniające do tych kont, a także do innych usług korzystających z tych samych lub podobnych danych konta. Użytkownik ponosi odpowiedzialność w zakresie ochrony kont internetowych przez zastosowanie silnych, niepowtarzających się haseł, pytań zabezpieczających, uwierzytelniania dwuskładnikowego, menedżerów haseł i innych środków bezpieczeństwa.  

## 4. Ochrona prywatności 

Jeśli Mozilla otrzymuje informacje o użytkowniku, sposób ich wykorzystania reguluje [Polityka prywatności firmy Mozilla](https://www.mozilla.org/privacy/). Oto rzeczy, które należy wiedzieć o usłudze Firefox Monitor:

* Po zarejestrowaniu się Mozilla (i nasi dostawcy usług e-mail, SalesForce i Amazon) otrzyma adres e-mail użytkownika w celu kontaktowania się z nim w powiązaniu z usługą Firefox Monitor, która obejmuje pełne raporty, alerty o wyciekach danych i wskazówki dotyczące bezpieczeństwa. Subskrypcję można anulować w dowolnym momencie. 
* Dane wykorzystywane przez usługę Firefox Monitor są dostarczane przez witrynę [Have I Been Pwned?](https://haveibeenpwned.com/) 
* [Dowiedz się więcej](https://www.mozilla.org/privacy/websites/#cookies) o naszych plikach cookie i analityce, a także jak zrezygnować.
* [Dowiedz się więcej](https://blog.mozilla.org/security/2018/06/25/scanning-breached-accounts-k-anonymity/) o środkach, jakie podejmujemy, aby chronić prywatność adresu e-mail użytkownika. 

## 5. Użytkownik i nasze prawa

[Warunki korzystania z witryny i komunikacji](https://www.mozilla.org/about/legal/terms/mozilla/) regulują witryny firmy Mozilla i wysyłane przez nas wiadomości e-mail, łącznie z usługą Firefox Monitor. **Obejmują one kwestie odszkodowania, zrzeczenia się odpowiedzialności i ograniczenia odpowiedzialności.** Mimo że operatorzy usługi Firefox Monitor i witryny [Have I Been Pwned?](https://haveibeenpwned.com/) dokładają wszelkich starań, aby zapewnić aktualność danych, nie ma gwarancji, że którekolwiek z tych źródeł będzie dysponować kompletnymi lub aktualnymi informacjami dotyczącymi wszystkich publicznych wycieków danych.                           
