# Zasady prywatności dotyczące witryn, komunikacji i plików cookie

5 listopada 2025 r.
{: datetime="2025-11-05" }

Przywiązujemy dużą wagę do ochrony prywatności użytkowników. Jeśli Mozilla (czyli my) zbiera informacje o użytkowniku, sposób ich wykorzystania reguluje [Polityka prywatności firmy Mozilla](https://www.mozilla.org/privacy/).

Niniejsze zasady prywatności dotyczą witryn i aplikacji mobilnych obsługiwanych przez firmę Mozilla, co obejmuje m.in. domeny mozilla.org i firefox.com. Obejmuje to na przykład domeny addons.mozilla.org, bugzilla.mozilla.org, careers.mozilla.org, community.mozilla.org, developer.mozilla.org, mozillafoundation.org, people.mozilla.org, support.mozilla.org oraz wiki.mozilla.org.

## Co warto wiedzieć

Informacje o użytkownikach możemy otrzymywać w wyniku ich interakcji z nami na platformach mediów społecznościowych, jeśli złożą podanie o pracę, staż, grant lub stypendium, podejmą wolontariat w ramach społeczności Mozilla, prześlą nam swoje opinie lub prośby, zarejestrują się na konto lub subskrypcję bądź też wezmą udział w kampanii dotyczącej zasad lub produktów. 
{: #personal-info }

* **Media społecznościowe**: Jeśli użytkownik korzysta z naszych kont na zewnętrznych platformach mediów społecznościowych, takich jak X (wcześniej Twitter) czy Facebook, możemy otrzymać jego dane osobowe. Zasady korzystania z tych serwisów regulują ich polityki prywatności, do których przeczytania zachęcamy.

* **Kandydaci do pracy, stażu, grantu i stypendium**: Od osób składających do firmy Mozilla podanie o pracę, staż, grant lub stypendium wymagamy podania imienia i nazwiska, adresu zamieszkania, numeru telefonu, adresu e-mail i CV, a niekiedy także dodatkowych informacji. Informacje te posłużą do przetworzenia i oceny podania oraz do komunikacji z kandydatami w sprawie ofert. Korzystamy z usługi [Greenhouse](https://www.greenhouse.io/privacy-policy) do obsługi podań o pracę i staż oraz usługi [Fluxx.io](https://www.fluxx.io/privacy-policy) do obsługi podań o stypendium i grant MOSS.

* **Współpracownicy**: Wolontariat w ramach społeczności firmy Mozilla może wymagać od firmy Mozilla i innych osób komunikacji z użytkownikiem pod podanym przez niego adresem e-mail oraz uznania jego wkładu. Jeśli użytkownik prześle materiały do serwisu Bugzilla lub naszych baz kodów, jego adres e-mail i być może nazwisko zostaną udostępnione publicznie wszystkim użytkownikom Internetu. Jeśli użytkownik utworzy konto w usłudze Mozilla Connect (platforma obsługiwana przez [Khoros](https://khoros.com/privacy), która ma własne zasady prywatności), imię i nazwisko, awatar, posty i odpowiedzi użytkownika oraz inne informacje udostępnione przez użytkownika będą dostępne dla firmy Mozilla i innych członków społeczności. Jeśli użytkownik utworzy profil w witrynie people.mozilla.org, będzie on dostępny dla pracowników i współpracowników firmy Mozilla; dane profilu można edytować na stronie [Ustawienia profilu](https://people.mozilla.org/e?section=personal-info). Czasami używamy informacji o współpracownikach ze źródeł takich jak Bugzilla, by wizualnie przedstawić zagregowane dane o społeczności Mozilla w formie pulpitów. Przykład to [https://wiki.mozilla.org/Contribute/Dashboards](https://wiki.mozilla.org/Contribute/Dashboards). O ile to możliwe, staramy się minimalizować ilość publicznie widocznych danych kontaktowych.

* **Opinie użytkowników**: Użytkownicy mogą dzielić się swoimi opiniami na temat naszych produktów i usług na stronach takich jak [connect.mozilla.org](https://connect.mozilla.org/), przy użyciu funkcji dostępnych w produktach lub za pośrednictwem takich kanałów komunikacji, jak poczta e-mail, serwis Bugzilla, Matrix lub konta w serwisach społecznościowych, na stronie Dołącz do nas lub za pośrednictwem grup, takich jak Student Ambassadors. Podając informacje na tych forach, należy podawać jak najmniej danych osobowych, ponieważ komentarze mogą być dostępne publicznie.

* **Konta i subskrypcje**: Niektóre witryny, na przykład [Dodatki do Firefoksa](https://addons.mozilla.org/firefox/), [Relay](https://relay.firefox.com/), [Monitor](https://monitor.firefox.com/) i [MDN](https://developer.mozilla.org/), wymagają utworzenia konta. Do zarządzania kontami używamy [kont Mozilla](https://www.mozilla.org/privacy/mozilla-accounts/), systemu [GitHub](https://support.github.com/#our-use-of-cookies-and-tracking) lub niestandardowych systemów; [dowiedz się więcej](https://support.mozilla.org/kb/managing-account-data) o zarządzaniu danymi konta Mozilla. Użytkownik może okresowo otrzymywać wiadomości e-mail w związku z jego kontem lub poprzez subskrypcje. Nasi dostawcy usług zarządzania pocztą e-mail to [SalesForce](https://www.salesforce.com/company/privacy/), [Amazon Simple Email Service](https://aws.amazon.com/privacy/), [Mailchimp](https://www.intuit.com/privacy/statement/), [SocketLabs](https://www.socketlabs.com/legal/service-privacy/), [Campaign Monitor](https://meetmarigold.com/privacy-notices) lub [Braze](https://www.braze.com/company/legal/privacy). Z otrzymywania wiadomości można zrezygnować przy użyciu łącza w dolnej części odpowiedniej wiadomości e-mail. 

* **Kampanie dotyczące zasad i produktów**: Na niektórych z naszych stron internetowych znajdują się kampanie dotyczące zasad lub produktów. Użytkownicy mogą na przykład poprosić w wiadomości e-mail lub SMS o łącze umożliwiające zainstalowanie przeglądarki Firefox na urządzeniu przenośnym albo wysłać do ustawodawców petycję w sprawach dotyczących Internetu. Obsługą tego rodzaju kampanii mogą zajmować się firmy zewnętrzne, które także obsługują przesłane przez użytkowników dane. 
{: #campaigns }

---------------------------------------

Aby lepiej zrozumieć interakcje użytkowników z naszymi produktami, usługami i materiałami komunikacyjnymi oraz zapewnić ich funkcjonalność, możemy korzystać z ciasteczek, przezroczystych plików GIF, narzędzi analitycznych firm zewnętrznych, informacji o urządzeniach oraz adresów IP. 
{: #data-tools }

* **Funkcjonalność**: Aby zwiększyć funkcjonalność niektórych produktów, usług i kanałów komunikacji, możemy używać ciasteczek, danych urządzeń i adresów IP. Na przykład:
    * Ciasteczek używamy do zapamiętywania informacji dotyczących ustawień (takich jak preferencje językowe), a także w celu rekomendowania ważnych funkcji i dodatków na podstawie ustawień użytkownika. Pomagają również przy logowaniu i uwierzytelnianiu użytkowników, dzięki czemu w niektórych witrynach firmy Mozilla nie trzeba podawać haseł.
    * Adresy IP są wykorzystywane do dostosowania kanałów komunikacji do języka i kraju użytkownika.
    * Dane urządzeń, takie jak kraj, język, operator i producent, mogą być wykorzystywane do dostosowania funkcji dla użytkownika.

* **Pomiary**: Możemy także używać ciasteczek, danych urządzeń i adresów IP, przezroczystych plików GIF i usług podmiotów zewnętrznych. Pomaga nam to uzyskać ogólne zrozumienie tego, w jaki sposób użytkownicy korzystają z naszych produktów, usług, metod komunikacji, witryn, kampanii online, wycinków, urządzeń i innych platform. Używamy tych rozwiązań:
    * Mozilla Glean, nasza platforma telemetryczna i analityczna. Więcej informacji na temat konkretnych rodzajów danych, które gromadzimy, można znaleźć na stronie [Glean Dictionary](https://dictionary.telemetry.mozilla.org/apps/bedrock).
    * Google Analytics — ta usługa umieszcza ciasteczko na urządzeniu w celu uzyskiwania pomiarów dotyczących korzystania przez użytkowników z naszych witryn. Pomaga nam to zapewniać coraz lepszą zawartość witryn.
    * Convert.com i ShareProgress — te usługi umieszczają ciasteczko na urządzeniu. Umożliwia nam to testowanie różnych wariantów zawartości internetowej. Usługi te pomagają nam zaoferować użytkownikom lepszą interakcję z witrynami.
    * Dane odwołań HTTP — dane te może zawierać instalator przeglądarki Firefox. Umożliwiają one nam zrozumienie, która domena internetowa lub kampania reklamowa skierowała użytkownika na naszą stronę umożliwiającą pobranie. Dane te pomagają też nam zrozumieć skuteczność kampanii reklamowych i ulepszać je.
    * Od czasu do czasu eksperymentalnie używamy też innych narzędzi pomiarowych, na przykład w celu przetestowania nowego narzędzia lub sprawdzenia istniejących pomiarów.
 
* **Zapobieganie oszustwom**: Mozilla wdrożyła technologię innej firmy, Google Invisible reCAPTCHA, która działa w tle niektórych naszych witryn, aby identyfikować oszukańczą działalność. Użycie technologii Invisible reCAPTCHA podlega [Polityce prywatności](https://www.google.com/intl/policies/privacy/) i [Warunkom korzystania z usług Google](https://policies.google.com/terms).

---------------------------------------

Użytkownik ma kontrolę nad ustawieniami poszczególnych ciasteczek, może wskazać swoje preferencje względem ciasteczek innym oraz zrezygnować ze stosowania internetowych narzędzi analitycznych i optymalizujących. 
{: #user-choices }

* **Historia ciasteczek**: Użytkownik może zaakceptować lub odrzucić poszczególne ciasteczka w preferencjach w sekcji Historia na karcie Narzędzia/Opcje/Prywatność. Należy pamiętać, że określone funkcje naszych produktów i usług mogą działać nieprawidłowo bez obsługi ciasteczek. 
{: #cookies }

* **Ograniczanie śledzenia**: Mozilla nie śledzi użytkowników w witrynach firm zewnętrznych w celu wyświetlania reklam kierowanych. Ponadto jeśli przeglądarka ma skonfigurowaną funkcję wysyłania sygnału „Nie śledź” podczas otwierania witryn firmy Mozilla, nie korzystamy z żadnych narzędzi opisanych w sekcji [Pomiary](https://www.mozilla.org/privacy/websites/#data-tools).

* **Wiadomości e-mail**: Otrzymywanie naszych informacji marketingowych jest opcjonalne i można z nich zrezygnować, używając łącza w stopce otrzymanej wiadomości. Można również zrezygnować z subskrypcji za pośrednictwem [centrum preferencji](https://www.mozilla.org/newsletter/recovery/) (biuletyny Mozilla), [strony anulowania subskrypcji](https://www.mozillafoundation.org/newsletter/unsubscribe/) (biuletyny Fundacji Mozilla) lub [witryny aplikacji Thunderbird](https://www.thunderbird.net/newsletter/) (biuletyn Thunderbird).


* **Analiza i optymalizacja**: Aby zapobiec zbieraniu danych o przeglądaniu witryn firmy Mozilla, wykonaj poniższe instrukcje:
    * Własne narzędzia firmy Mozilla: [możesz zrezygnować z tej usługi pod adresem www.mozilla.org](https://www.mozilla.org/privacy/websites/data-preferences/).
    * Google: Należy zainstalować [Dodatek do przeglądarki blokujący Google Analytics](https://tools.google.com/dlpage/gaoptout), który zapobiega przekazywaniu danych do usługi Google Analytics. Niektóre strony w domenie Mozilla.org używają przezroczystych plików GIF, które komunikują się z usługą DoubleClick. Pomaga nam to zrozumieć skuteczność naszych kampanii reklamowych. Spersonalizowane reklamy z usługi DoubleClick można konfigurować w ustawieniach reklam Google (zostanie wyświetlona prośba o zalogowanie się na swoim koncie Google).
    * Convert.com: [możesz zrezygnować z tej usługi pod adresem www.mozilla.org](https://www.mozilla.org/exp/opt-out/).
    * ShareProgress i Fathom.com: możesz [włączyć funkcję „Nie śledź” w przeglądarce](https://support.mozilla.org/kb/how-do-i-turn-do-not-track-feature).

* **Media społecznościowe**: Przyciski społecznościowe w witrynach firmy Mozilla zostały zaprojektowane tak, by nie udostępniać żadnych danych dostawcom usług społecznościowych, dopóki użytkownik nie kliknie odnośnej ikony mediów społecznościowych.

---------------------------------------

Niektóre witryny firmy Mozilla umożliwiają zakupy (np. aplikacji lub urządzeń), wpłacanie środków na określone projekty firmy Mozilla albo składanie datków w celu wsparcia publicznych i charytatywnych projektów firmy Mozilla. Transakcje tego rodzaju są obsługiwane przez firmy zewnętrzne, a nie przez firmę Mozilla.
{: #donations }

* **Przetwarzanie płatności**: Gdy użytkownik kupuje coś za pośrednictwem witryny Mozilli, przekazuje środki lub wpłaca datki, wysyła płatność za pośrednictwem jednego z naszych zewnętrznych dostawców usług płatniczych: Stripe, Apple, PayPal, Venmo lub Google Pay. Mozilla otrzymuje dane dotyczące konta użytkownika (w tym jego adres rozliczeniowy i cztery ostatnie cyfry metody płatności) oraz (w stosownych przypadkach) status subskrypcji konta; możemy również otrzymać imię i nazwisko, adres pocztowy i/lub adres e-mail użytkownika. Dane te są wykorzystywane do przetwarzanie płatności, wykrywania oszustw i prowadzenia dokumentacji. 

* **Informacje kontaktowe i dotyczące datków**: Używamy usług [Braze](https://www.braze.com/company/legal/privacy), [Salesforce](https://www.salesforce.com/company/privacy/), [Fundraise Up](https://fundraiseup.com/privacy/) i [Campaign Monitor](https://meetmarigold.com/privacy-notices/) do wysyłania potwierdzeń w wiadomościach e-mail i przechowywania zapisów, które są zachowywane przez 10 lat od daty ostatniej płatności. Do zarządzania datkami na rzecz Fundacji Mozilla lub aplikacji Thunderbird i dostarczania darczyńcom potwierdzeń takich transakcji używamy usługi [Fundraise Up](https://fundraiseup.com/privacy/).

---------------------------------------

Aby złożyć wniosek dotyczący danych osobowych, należy skontaktować się z nami za pośrednictwem [Portalu wniosków o dostęp do danych osobowych](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0). W razie jakichkolwiek innych pytań dotyczących danych osobowych lub naszych praktyk w zakresie ochrony prywatności, prosimy o kontakt pod adresem [compliance@mozilla.com](mailto:compliance@mozilla.com). Odpowiadamy na wszystkie wnioski otrzymywane od osób pragnących skorzystać z przysługujących im praw w zakresie ochrony danych zgodnie z obowiązującymi przepisami o ochronie danych.
