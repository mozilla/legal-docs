# Warunki świadczenia usług

*Data wejścia w życie: 15 lutego 2024 r.*
{: datetime="2024-02-15" }

Prosimy o zapoznanie się z poniższymi warunkami świadczenia usług („Umowa” lub „Warunki świadczenia usług”), zanim zainstalujesz aplikację Pocket lub skorzystasz z któregokolwiek z produktów lub usług, które dostarczamy za pośrednictwem naszej aplikacji, oprogramowania lub witryny internetowej (wszystkie te elementy są określane zbiorczo w niniejszym dokumencie jako „Technologie Pocket”). Technologie Pocket są własnością firmy Mozilla Corporation (dalej nazywaną „my”, „nas”, „nasze”, „Mozilla”) i są przez nią licencjonowane są przez nią licencjonowane oraz są obsługiwane przez jednostkę biznesową firmy Mozilla znaną jako „Pocket”, która opracowała aplikacje i usługi do użytku w połączeniu z różnymi urządzeniami i platformami, w tym między innymi Windows, Mac, iPhone, iPad, Kindle Fire, Android, BlackBerry, Windows Phone, Chrome, Safari, Firefox oraz innymi urządzeniami mobilnymi i komputerami. Warunki świadczenia usług stanowią wiążącą umowę prawną, która reguluje korzystanie z Technologii Pocket przez użytkownika za pośrednictwem dowolnej platformy lub urządzenia. Instalując aplikację Pocket, odwiedzając naszą witrynę internetową bądź instalując lub korzystając z którejkolwiek z Technologii Pocket, użytkownik akceptuje niniejsze Warunki świadczenia usług. Jeśli użytkownik nie zgadza się z tymi warunkami, nie powinien instalować naszej aplikacji, odwiedzać naszej witryny ani korzystać z żadnych naszych produktów lub usług. Niniejsza Umowa zawiera następujące postanowienia, a do każdego z nich możesz przejść, wybierając poniższe łącza:

* [Usługa Pocket](#service)
* [Przyznanie licencji](#grant)
* [Własność](#ownership)
* [Ograniczenia licencji](#restrictions)
* [Dane podawane przez użytkownika](#info)
* [Naruszenie praw autorskich](#copyright)
* [Witryny internetowe, oprogramowanie i usługi stron trzecich](#thirdparty)
* [Powiadomienia o prawach własności](#prights)
* [Wyłączenie odpowiedzialności z tytułu gwarancji](#disclaimer)
* [Ograniczenie odpowiedzialności](#liability)
* [Przejęcie odpowiedzialności](#indemnification)
* [Spory](#disputes)
* [Prawo właściwe](#governinglaw)
* [Automatyczne odnawianie, płatności i zwroty](#payments)
* [Zasady anulowania usługi Pocket Premium](#cancellation)
* [Rozwiązanie](#termination)
* [Cesja](#assignment)
* [Rozdzielność postanowień](#severability)
* [Stosunki stron](#relationship)
* [Siła wyższa](#majeure)
* [Cała umowa](#entire)
* [Dostęp międzynarodowy](#international)
* [Ograniczone prawa rządu USA](#govtrights)
* [Dostęp dzieci](#children)
* [Komunikacja elektroniczna](#communication)
* [Zmiany w umowie](#revisions)
* [Powiadomienie o prawach autorskich](#notice)

W przypadku pytań lub wątpliwości dotyczących niniejszej Umowy, Technologii Pocket lub subskrypcji Pocket Premium należy skontaktować się z nami pod adresem legal@getpocket.com. Alternatywnie, można skontaktować się z nami pod adresem:  
Mozilla Corporation  
ATTN: Pocket Business Unit  
149 New Montgomery St.  
4th Floor  
San Francisco, CA 94105

## Usługa Pocket {: #service }

Aplikacja Pocket, pliki pomocnicze i towarzysząca im dokumentacja (zwane dalej łącznie „Aplikacją Pocket”) są dostarczane wyłącznie do osobistego, niekomercyjnego użytku. Filmy, artykuły i inne treści, które użytkownik zdecyduje się zapisać, mogą być chronione prawem autorskim i innymi przepisami. W celu uzyskania informacji o prawach autorskich, informacji i ograniczeniach, które mogą mieć zastosowanie do tych treści, należy zapoznać się z witryną internetową, którą użytkownik odwiedził w momencie zapisywania tych treści.

Szanujemy własność intelektualną innych stron i prosimy naszych użytkowników o to samo. Technologie Pocket umożliwiają przesunięcie w czasie pomiędzy urządzeniami i platformami, dzięki czemu użytkownik może później uzyskać dostęp do informacji, do których miał prawo dostępu w momencie zapisywania takiej treści w Pocket. Jako warunek korzystania z Technologii Pocket, użytkownik zobowiązuje się nie wykorzystywać ich do naruszania jakichkolwiek praw własności intelektualnej. Zastrzegamy sobie prawo, w dowolnym momencie, według naszego uznania, z powiadomieniem lub bez powiadomienia, do zamknięcia konta i zablokowania dostępu do Technologii Pocket użytkownikom, którzy naruszają prawa autorskie lub inne prawa własności intelektualnej.

Oferujemy usługę płatnej subskrypcji („Pocket Premium”), która między innymi zapewnia płatnym subskrybentom pewne funkcje, które nie są udostępniane użytkownikom standardowej, darmowej wersji Technologii Pocket. Każdy płacący subskrybent ma osobną, osobistą bibliotekę, w której przechowywana jest archiwalna kopia zapisanych treści do późniejszego, niekomercyjnego wykorzystania przez danego subskrybenta. Usługa subskrypcji Pocket Premium obejmuje również inne funkcje, takie jak pełnotekstowe wyszukiwanie zapisanych treści i sugerowane tagi dla danego elementu. Subskrypcje Pocket Premium są dostępne w miesięcznych i rocznych planach subskrypcji.

## Przyznanie licencji {: #grant }

Z zastrzeżeniem warunków niniejszej Umowy, udzielamy użytkownikowi ograniczonego, niewyłącznego, osobistego, niezbywalnego, niepodlegającego sublicencjonowaniu, niekomercyjnego prawa i licencji do: (1) pobierania i korzystania z kopii aplikacji Pocket; oraz (2) przeglądania i korzystania z Technologii Pocket, w tym, bez ograniczeń, produktów i usług udostępnianych w aplikacji Pocket lub za jej pośrednictwem albo w naszej witrynie internetowej. W odniesieniu do Technologii Pocket nie przyznaje się użytkownikowi żadnych innych praw ani licencji. Żadne z postanowień niniejszego dokumentu nie może być interpretowane jako przyznanie w drodze domniemania, wykluczenia lub w inny sposób, jakiejkolwiek licencji lub innego prawa do korzystania z jakiegokolwiek patentu, prawa autorskiego, znaku towarowego, znaku usługowego, tajemnicy handlowej lub innego prawa własności intelektualnej, z wyjątkiem przypadków wyraźnie określonych w niniejszym dokumencie. Aby wykorzystać którąkolwiek z Technologii Pocket w celach komercyjnych, należy wcześniej zawrzeć z nami oddzielną umowę pisemną. Licencja udzielona w niniejszym dokumencie obowiązuje do momentu jej wypowiedzenia. Licencja automatycznie wygasa, jeśli użytkownik nie spełni warunków i postanowień niniejszej Umowy. Użytkownik zgadza się, że po rozwiązaniu umowy zniszczy lub trwale usunie wszystkie kopie Technologii Pocket.

## Własność {: #ownership }

Technologie Pocket, w tym, ale nie tylko, aplikacja Pocket i wszystkie inne programy, tekst, grafika, pliki i inne treści są własnością firmy Mozilla i jej licencjodawców oraz są chronione prawem autorskim na całym świecie. Zachowujemy wszelkie prawa, tytuły i udziały w Technologiach Pocket i jakiejkolwiek ich części, w tym, bez ograniczeń, wszelkie prawa patentowe, prawa autorskie, znaki towarowe (w tym, bez ograniczeń, Pocket®, logo Pocket i tęczowy pasek), znaki usługowe, tajemnice handlowe i inne prawa własności intelektualnej, wszelkie prace pochodne Technologii Pocket oraz wszelkie Aktualizacje, a także wszelkie ich kopie, niezależnie od formy lub nośnika, w którym lub na którym oryginał lub inne kopie mogą później istnieć. Dla celów niniejszej Umowy, „Aktualizacja” oznacza wszelkie modyfikacje, poprawki błędów, nowe wydanie, aktualizację, łatkę lub inną aktualizację aplikacji Pocket lub dla aplikacji Pocket. Użytkownik zgadza się na podjęcie wszelkich działań, których w uzasadniony sposób zażądamy w celu udowodnienia, utrzymania, wyegzekwowania lub obrony powyższego. Nie wolno podejmować żadnych działań, które mogłyby zagrozić, ograniczyć lub zakłócić w jakikolwiek sposób naszą własność i prawa w odniesieniu do Technologii Pocket albo jakiejkolwiek pracy pochodnej lub Aktualizacji. Niniejsza licencja nie stanowi sprzedaży oryginału ani żadnej kopii zapasowej. Wszystkie prawa są zastrzeżone, chyba że zaznaczono inaczej.

## Ograniczenia licencji {: #restrictions }

Dostęp do Technologii Pocket i korzystanie z niej podlega niniejszej Umowie oraz wszystkim obowiązującym przepisom prawa i regulacjom. Użytkownik nie może: (1) modyfikować, tłumaczyć, dokonywać inżynierii wstecznej, dekompilować, dezasemblować lub tworzyć jakichkolwiek prac pochodnych w oparciu o Technologie Pocket, w tym jakiekolwiek jej pliki, tabele lub dokumentację, lub jakąkolwiek jej część, ani ustalać lub próbować ustalać jakikolwiek kod źródłowy, algorytmy, metody lub techniki zawarte w Aplikacji Pocket lub jakiejkolwiek jej części; (2) dystrybuować, udzielać licencji, przekazywać lub sprzedawać, w całości lub w części, jakichkolwiek Technologii Pocket ani jakichkolwiek prac pochodnych (3) wprowadzać na rynek, wynajmować lub wydzierżawiać Technologii Pocket za opłatą ani wykorzystywać Technologii Pocket do reklamowania lub prowadzenia jakichkolwiek działań komercyjnych; (4) wykorzystywać Technologii Pocket do przesyłania lub rozpowszechniania w jakikolwiek sposób plików zawierających wirusy, uszkodzone pliki albo inne podobne oprogramowanie lub programy, które mogą uszkodzić działanie komputera innej osoby; (5) zakłócać lub podejmować prób zakłócenia prawidłowego działania Technologii Pocket, jakichkolwiek transakcji oferowanych w związku z Technologiami Pocket lub innych działań prowadzonych przez nas, zakłócać działania naszej strony internetowej lub sieci połączonych z Technologiami Pocket, bądź omijać jakichkolwiek środków, które możemy stosować w celu zapobiegania lub ograniczania dostępu do Technologii Pocket; (6) wykorzystywać Technologie Pocket w jakikolwiek nieuprawniony sposób, w tym, ale nie tylko, poprzez naruszenie lub obciążenie przepustowości sieci; (7) używać jakiegokolwiek robota, pająka, narzędzia zbierającego dane lub innych zautomatyzowanych środków w celu uzyskania dostępu do naszej witryny internetowej lub prawnie zastrzeżonych prac w jakimkolwiek celu bez naszej uprzedniej pisemnej zgody; (8) wykorzystywać Technologii Pocket do zbierania lub gromadzenia danych osobowych o innych użytkownikach Technologii Pocket; (9) podejmować jakichkolwiek działań, które nakładają lub mogą nakładać nieuzasadnione lub nieproporcjonalnie duże obciążenia na naszą infrastrukturę; (10) udostępniać jakichkolwiek filmów, artykułów lub innych treści nieuzasadnionej liczbie osób, w tym bez ograniczeń wysyłać komunikatów masowych do dużej liczby odbiorców lub udostępniać treści osobom, których użytkownik nie zna lub które nie znają użytkownika; (11) podszywać się pod jakąkolwiek osobę lub podmiot albo podawać fałszywe informacji lub w inny sposób przedstawiać swoje powiązania z osobą lub podmiotem; (12) używać Technologii Pocket lub jakichkolwiek innych usług, produktów lub plików do pobrania dostępnych w związku z Technologiami Pocket do celów niezgodnych z prawem; (13) oświadczać, że jest się właścicielem jakichkolwiek Technologii Pocket, włączając w to poszczególne pliki, rysunki lub dokumentację; (14) usuwać lub zmieniać jakichkolwiek informacji o prawach własności, etykiet, znaków lub informacji identyfikujących w Technologiach Pocket; (15) włączać Technologii Pocket lub jej części do jakiegokolwiek innego programu lub produktu; (16) wykorzystywać Technologii Pocket do celów innych niż zgodne z warunkami niniejszej Umowy; lub (17) kopiować lub odtwarzać, w jakiejkolwiek formie lub za pomocą jakichkolwiek środków, jakiejkolwiek części Technologii Pocket (z wyjątkiem tego, że użytkownik może wykonać jedną kopię aplikacji Pocket wyłącznie w celach archiwalnych lub zapasowych, pod warunkiem, że każda taka kopia będzie zawierała prawa autorskie i informacje o własności w niezmienionej formie). Zastrzegamy sobie prawo do odmowy świadczenia usług, zamknięcia konta lub ograniczenia dostępu do Technologii Pocket według własnego uznania.

## Dane podawane przez użytkownika {: #info }

Użytkownik zgadza się przeczytać nasze [Zasady ochrony prywatności](https://getpocket.com/privacy), które wyjaśniają, jakiego rodzaju dane gromadzimy i co może się stać z tymi danymi, w tym, bez ograniczeń, jak takie dane są udostępniane i wykorzystywane. Chociaż nasze Zasady ochrony prywatności nie są umową prawną i nie tworzą żadnych zobowiązań umownych, zawiera ona informacje, z którymi użytkownik powinien się zapoznać przed rozpoczęciem korzystania z Technologii Pocket. Nasze Zasady ochrony prywatności będą miały zastosowanie do gromadzonych przez nas danych, niezależnie od tego, czy użytkownik zdecyduje się je przeczytać, czy nie. Do odwiedzenia naszej witryny nie jest wymagane utworzenie konta użytkownika ani podanie jakichkolwiek danych osobowych. Utworzenie konta użytkownika jest jednak wymagane do korzystania z naszej aplikacji lub niektórych naszych usług, takich jak zapisywanie filmów, artykułów lub innych treści w Pocket albo zapisanie się na naszą płatną usługę subskrypcji. Jeśli użytkownik zdecyduje się na utworzenie konta użytkownika, musi podać pewne aktualne, pełne i dokładne informacje o sobie, zgodnie z wymaganiami procesu rejestracji („Dane rejestracyjne”), a także musi utrzymywać i aktualizować takie Dane rejestracyjne, aby zachować aktualność, kompletność i dokładność tych informacji. Użytkownik gwarantuje, że jego Dane rejestracyjne i wszystkie inne informacje, które nam przekazuje, są prawdziwe, dokładne i kompletne oraz że jest upoważniony do przekazywania takich informacji. Użytkownik upoważnia nas do weryfikacji jego Danych rejestracyjnych w dowolnym momencie. Jeżeli jakiekolwiek Dane rejestracyjne dostarczone przez użytkownika są nieprawdziwe, niedokładne, nieaktualne lub niekompletne, zachowujemy prawo, według własnego uznania, do zawieszenia lub zamknięcia konta użytkownika i jego dostępu do Technologii Pocket.

Jeśli użytkownik zdecyduje się na utworzenie konta użytkownika, ponosi odpowiedzialność za utrzymanie poufności swojego konta i hasła oraz za ograniczenie dostępu do swojego konta. Użytkownik nie może udostępniać swojego hasła ani innych informacji dotyczących dostępu do konta innym osobom, tymczasowo lub na stałe, i zgadza się przyjąć odpowiedzialność za wszystkie działania, które występują w ramach jego konta lub hasła, niezależnie od tego, czy zostały przez niego upoważnione. Użytkownik zobowiązuje się niezwłocznie powiadomić nas o każdym przypadku nieuprawnionego użycia konta, Danych rejestracyjnych lub haseł, w zależności od sytuacji. Zastrzegamy sobie prawo do odmowy świadczenia usług i/lub likwidacji kont użytkowników według własnego uznania.

Jeśli użytkownik zdecyduje się wysłać nam jakąkolwiek wiadomość, informację zwrotną lub dane, w tym, ale nie tylko, wszelkie pomysły, komentarze, sugestie lub pytania dotyczące jakiegokolwiek produktu lub usługi, takie informacje będą uważane za niepoufne. Nie będziemy mieli żadnych zobowiązań w odniesieniu do takich informacji i będziemy mogli swobodnie powielać, wykorzystywać, ujawniać i rozpowszechniać informacje innym stronom bez ograniczeń. Ponadto będziemy mogli swobodnie wykorzystywać wszelkie pomysły, koncepcje, know-how lub techniki zawarte w takich informacjach w dowolnym celu, w tym między innymi do opracowywania, wytwarzania i wprowadzania na rynek produktów i usług wykorzystujących takie pomysły, koncepcje, know-how lub techniki. Technologie Pocket umożliwiają użytkownikom udostępnianie, zapisywanie lub zamieszczanie informacji lub materiałów, a także komunikowanie się z innymi użytkownikami lub osobami bądź dzielenie się z nimi informacjami w inny sposób. Użytkownik zobowiązuje się nie udostępniać, nie zapisywać, nie przesyłać, nie publikować, nie wyświetlać, nie rozpowszechniać ani w inny sposób nie przekazywać żadnych materiałów zniesławiających, niedokładnych, obraźliwych, obelżywych, grożących, obraźliwych, nieprzyzwoitych, nielegalnych lub w inny sposób budzących sprzeciw, ani żadnych materiałów, które naruszają jakiekolwiek prawo federalne, stanowe lub lokalne w Stanach Zjednoczonych lub gdziekolwiek indziej na świecie. Użytkownik ponosi wyłączną odpowiedzialność za wszystkie informacje, które udostępnia, zapisuje, przesyła, publikuje, wyświetla, rozpowszechnia lub w inny sposób przekazuje za pośrednictwem Technologii Pocket, nawet jeśli roszczenia pojawią się po zakończeniu świadczenia usługi. Użytkownik zgadza się, że wszystkie takie treści, wiadomości i inne komunikaty nie są uważane za prywatne lub bezpieczne oraz że wszelkie takie treści, wiadomości i komunikaty mogą być czytane przez operatorów i/lub innych przedstawicieli firmy Mozilla, niezależnie od tego, czy są oni zamierzonymi odbiorcami. Jeśli my lub jakakolwiek inna osoba zwróci się do użytkownika z prośbą o zaprzestanie udostępniania jakichkolwiek filmów, artykułów lub innych treści stronom trzecim lub o zaprzestanie komunikowania się z jakimikolwiek stronami trzecimi za pośrednictwem Technologii Pocket, użytkownik zgadza się natychmiast zastosować do takiej prośby.

## Naruszenie praw autorskich {: #copyright }

Filmy, artykuły i inne treści udostępniane w witrynach internetowych stron trzecich mogą być chronione prawem autorskim i innymi obowiązującymi przepisami. Niektóre treści nie mogą być powielane, wykorzystywane do przygotowania prac pochodnych, rozpowszechniane, wykonywane publicznie lub wystawiane na widok publiczny bez pisemnej zgody właściciela praw autorskich, z wyjątkiem zakresu dozwolonego na mocy postanowień o „dozwolonym użytku” amerykańskiego prawa autorskiego, innych ograniczeń wyłącznych praw autorskich w amerykańskim prawie autorskim lub porównywalnych przepisów prawa zagranicznego. Inne treści mogą mieć dołączone zezwolenia na ponowne wykorzystanie. W celu uzyskania informacji, które mogą mieć zastosowanie do tych treści, należy zapoznać się z witryną internetową, którą użytkownik odwiedził w momencie zapisywania tych treści.

Użytkownik oświadcza i zgadza się, że aplikacja Pocket będzie używana wyłącznie do użytku osobistego i niekomercyjnego w odniesieniu do treści witryn internetowych, do których ma legalne prawo dostępu, oraz że aplikacja Pocket nie będzie używana z naruszeniem ograniczeń zamieszczonych w witrynie internetowej, w której taka treść została opublikowana. Niektóre witryny internetowe zawierają środki bezpieczeństwa mające na celu uniemożliwienie dostępu, a użytkownik zgadza się nie podejmować żadnych kroków w celu przełamania takich środków bezpieczeństwa. Nie monitorujemy wszelkich materiałów zamieszczanych, przesyłanych lub zapisywanych w Technologii Pocket lub za jej pośrednictwem. Publikując, udostępniając lub zapisując jakiekolwiek filmy, artykuły lub treści, użytkownik oświadcza, że nie narusza w ten sposób praw autorskich, znaków towarowych, praw do prywatności ani innych praw własności intelektualnej lub praw prawnych stron trzecich. Jeśli zostaniemy powiadomieni, że jakikolwiek użytkownik zamieścił, udostępnił lub zapisał jakiekolwiek informacje lub materiały, które rzekomo nie są zgodne z niniejszą Umową, możemy według własnego uznania zbadać zarzut i określić, czy podjąć jakiekolwiek inne działania, w tym, ale nie tylko, czy usunąć lub zażądać usunięcia informacji albo materiałów zamieszczonych, udostępnionych lub zapisanych przez użytkownika. Zastrzegamy sobie również prawo do usunięcia konta każdego użytkownika, który przekazuje lub zapisuje treści z naruszeniem niniejszej Umowy. Nie ponosimy żadnej odpowiedzialności wobec użytkowników za wykonanie lub niewykonanie takich czynności. Użytkownik może podlegać sankcjom cywilnym i karnym, w tym bez ograniczeń odszkodowaniom pieniężnym, jeśli naruszy warunki niniejszej Umowy lub naruszy prawa stron trzecich.

Jeśli użytkownik uważa, że jego dzieło chronione prawem autorskim lub znak towarowy zostały naruszone, powinien skontaktować się z nami i podać wszystkie informacje istotne dla wszelkich roszczeń dotyczących naruszenia praw autorskich lub znaków towarowych. Prosimy o kontakt z nami w sposób opisany na stronie [Zgłaszanie naruszeń praw autorskich lub znaków towarowych](https://www.mozilla.org/about/legal/report-infringement/) firmy Mozilla.

## Witryny internetowe, oprogramowanie i usługi stron trzecich {: #thirdparty }

Zawartość, produkty i usługi dostępne za pośrednictwem Technologii Pocket zawierają materiały pochodzące od niepowiązanych stron trzecich. Uczestniczymy również we wspólnym marketingu i innych ofertach usług ze stronami trzecimi, a nasza witryna internetowa zawiera łącza do witryn stron trzecich. Technologie Pocket integrują się również, wyłącznie na żądanie użytkownika, z aplikacjami i usługami stron trzecich, które umożliwiają zapisywanie w Pocket z poziom takich aplikacji stron trzecich i wykorzystywanie zebranych przez nas danych do ulepszania usług oferowanych przez takie strony trzecie. Takie strony trzecie mogą zapewnić użytkownikowi możliwość zainstalowania aplikacji Pocket lub korzystania z Technologii Pocket z lub za pośrednictwem swoich witryn internetowych bądź takie strony trzecie mogą poprosić o dostęp lub wykorzystanie konta użytkownika Pocket lub innych danych, aby mogły dostosować usługi, które świadczą na rzecz użytkownika. Na przykład jeśli użytkownik odwiedza witrynę internetową strony trzeciej, może otrzymać możliwość pobrania i zainstalowania aplikacji Pocket lub może zostać przekierowany na naszą witrynę internetową albo otrzymać dostęp do Technologii Pocket. Strony trzecie, które zawierają z nami umowy, są niezależne i nie są naszymi agentami. Takie łącza są zapewniane wyłącznie dla wygody użytkownika. Nie kontrolujemy i nie ponosimy odpowiedzialności za zawartość, produkty lub usługi dostępne za pośrednictwem witryn internetowych stron trzecich, w tym między innymi witryn oferujących filmy, artykuły lub inne treści, które użytkownik zdecyduje się zapisać w Pocket. Nie jesteśmy odpowiedzialni za badanie lub ocenę jakichkolwiek treści stron trzecich. Użytkownik rozumie i zgadza się, że nie ponosimy odpowiedzialności za żadne materiały lub witryny internetowe stron trzecich i nie udzielamy gwarancji w ich zakresie. Użytkownik zgadza się również, że nie będzie wykorzystywał żadnych treści ani materiałów stron trzecich w sposób, który naruszałby prawa jakiejkolwiek innej strony oraz że nie jesteśmy w żaden sposób odpowiedzialni za takie wykorzystanie przez użytkownika. Użytkownik zgadza się także, że w przypadku korzystania z Pocket do zapisywania lub wyświetlania treści z serwisu YouTube wszelkie działania związane z tą treścią będą podlegać [Warunkom usług YouTube](https://www.youtube.com/t/terms).

Jeśli użytkownik utworzył aplikację i jest zainteresowany integracją takiej aplikacji z Technologiami Pocket, powinien zawrzeć [Umowę licencyjną API](https://getpocket.com/developer/docs/tos). Prosimy o kontakt pod adresem legal@getpocket.com w celu uzyskania dodatkowych informacji.

## Powiadomienia o prawach własności {: #prights }

Wszystkie znaki towarowe, znaki usługowe, logo, nazwy handlowe i wszelkie inne zastrzeżone oznaczenia Pocket użyte w niniejszym dokumencie są znakami towarowymi lub zarejestrowanymi znakami towarowymi Pocket. Wszystkie inne znaki towarowe, znaki usługowe, logo, nazwy handlowe i wszelkie inne oznaczenia własnościowe są znakami towarowymi lub zarejestrowanymi znakami towarowymi odpowiednich stron.

## Wyłączenie odpowiedzialności z tytułu gwarancji {: #disclaimer }

Podejmujemy uzasadnione wysiłki, aby poprawić dokładność i integralność Technologii Pocket, ale nie jesteśmy odpowiedzialni za błędy, nieaktualne informacje, nieścisłości, błędy typograficzne lub inne. Niezależnie od innych postanowień niniejszej Umowy, zastrzegamy sobie prawo do zmiany, zawieszenia, usunięcia lub uniemożliwienia dostępu do jakichkolwiek Technologii Pocket, treści lub innych materiałów stanowiących część Technologii Pocket, w dowolnym momencie i bez powiadomienia. W żadnym wypadku nie będziemy ponosić odpowiedzialności za wprowadzenie tych zmian. Jako zarejestrowany użytkownik o nieposzlakowanej opinii możesz otrzymać ograniczony dostęp do filmów, artykułów lub innych treści zapisanych w Pocket. Dostęp ten ma charakter wyłącznie pomocniczy, a elementy zapisane w Pocket mogą zostać usunięte w dowolnym momencie i z dowolnego powodu. Nie ponosimy żadnej odpowiedzialności za korzystanie przez użytkownika z Pocket ani dostarczanych przez nas produktów i usług ani nie udzielamy gwarancji w tym zakresie. Możemy również nałożyć ograniczenia na korzystanie lub dostęp do pewnych funkcji lub części Technologii Pocket, z dowolnej przyczyny i bez powiadomienia lub odpowiedzialności. Nasza witryna internetowa, produkty i usługi mogą być od czasu do czasu niedostępne z powodu awarii mechanicznych, telekomunikacyjnych, oprogramowania i innych. Nie możemy przewidzieć ani kontrolować, kiedy takie przestoje mogą wystąpić, ani nie możemy kontrolować czasu ich trwania.

**TECHNOLOGIE POCKET (W TYM, BEZ OGRANICZEŃ, NASZA APLIKACJA, OPROGRAMOWANIE, PRODUKTY, USŁUGI I WITRYNA INTERNETOWA) SĄ DOSTARCZANE „W TAKIEJ FORMIE, W JAKIEJ SĄ” I ZE WSZYSTKIMI MOŻLIWYMI BŁĘDAMI. NIE SKŁADAMY ŻADNYCH OŚWIADCZEŃ ANI GWARANCJI DOTYCZĄCYCH KOMPLETNOŚCI, DOKŁADNOŚCI, ADEKWATNOŚCI, PRZYDATNOŚCI, FUNKCJONALNOŚCI, DOSTĘPNOŚCI LUB DZIAŁANIA TECHNOLOGII POCKET. UŻYTKOWNIK PRZYJMUJE DO WIADOMOŚCI, ŻE NIE MAMY KONTROLI NAD KORZYSTANIEM Z TECHNOLOGII POCKET PRZEZ UŻYTKOWNIKA I NIE GWARANTUJEMY WYDAJNOŚCI ANI WYNIKÓW, KTÓRE MOŻNA UZYSKAĆ DZIĘKI KORZYSTANIU Z TECHNOLOGII POCKET. UŻYTKOWNIK PONOSI WSZELKIE RYZYKO I ODPOWIEDZIALNOŚĆ ZA KORZYSTANIE Z TECHNOLOGII POCKET ORAZ ZA UTRATĘ LUB BŁĘDY W DANYCH LUB INFORMACJACH. W PEŁNYM ZAKRESIE DOZWOLONYM PRZEZ OBOWIĄZUJĄCE PRAWO WYŁĄCZAMY WSZELKIE GWARANCJE, WYRAŹNE LUB DOROZUMIANE, W TYM MIĘDZY INNYMI DOROZUMIANE GWARANCJE PRZYDATNOŚCI HANDLOWEJ, PRZYDATNOŚCI DO OKREŚLONEGO CELU ORAZ NIENARUSZALNOŚCI, A TAKŻE WSZELKIE GWARANCJE WYNIKAJĄCE Z PRZEBIEGU TRANSAKCJI LUB STOSOWANIA ZASAD HANDLU. NIE OGRANICZAJĄC POWYŻSZEGO, NIE GWARANTUJEMY ANI NIE OŚWIADCZAMY, ŻE KORZYSTANIE Z TECHNOLOGII POCKET NIE NARUSZY PRAW STRON TRZECICH, ŻE TECHNOLOGIE POCKET BĘDĄ DOSTĘPNE DLA UŻYTKOWNIKA, ANI ŻE ICH DZIAŁANIE BĘDZIE WOLNE OD BŁĘDÓW LUB NIEPRZERWANE. NALEŻY PAMIĘTAĆ, ŻE NIEKTÓRE JURYSDYKCJE MOGĄ NIE ZEZWALAĆ NA WYŁĄCZENIE GWARANCJI DOROZUMIANYCH, WIĘC NIEKTÓRE Z POWYŻSZYCH WYŁĄCZEŃ MOGĄ NIE MIEĆ ZASTOSOWANIA DO UŻYTKOWNIKA. PONADTO UŻYTKOWNIK MOŻE MIEĆ RÓWNIEŻ INNE PRAWA, KTÓRE RÓŻNIĄ SIĘ W ZALEŻNOŚCI OD STANU.**

## Ograniczenie odpowiedzialności {: #liability }

**POLEGANIE NA INFORMACJACH ZNALEZIONYCH W INTERNECIE, KORZYSTANIE Z NICH LUB ICH WYSZUKIWANIE WIĄŻE SIĘ Z NIEODŁĄCZNYM RYZYKIEM, DLATEGO ZACHĘCAMY DO ZAPOZNANIA SIĘ Z TYM RYZYKIEM PRZED ROZPOCZĘCIEM KORZYSTANIA Z TECHNOLOGII POCKET LUB JAKIEJKOLWIEK WITRYNY INTERNETOWEJ ZAPEWNIAJĄCEJ DOSTĘP DO TECHNOLOGII POCKET. UŻYTKOWNIK KORZYSTA Z TECHNOLOGII POCKET NA WŁASNE RYZYKO. ANI MOZILLA, ANI ŻADNA Z JEJ SPÓŁEK MACIERZYSTYCH, ZALEŻNYCH LUB STOWARZYSZONYCH, ANI ŻADEN Z ICH PRACOWNIKÓW, URZĘDNIKÓW LUB DYREKTORÓW NIE PONOSI ODPOWIEDZIALNOŚCI ZA JAKIEKOLWIEK BEZPOŚREDNIE, POŚREDNIE, KARNE, PRZYPADKOWE, SPECJALNE, WYNIKOWE LUB INNE SZKODY (W TYM, BEZ OGRANICZEŃ, UTRATĘ DANYCH LUB INFORMACJI JAKIEGOKOLWIEK RODZAJU, UTRATĘ DZIAŁALNOŚCI GOSPODARCZEJ, UTRATĘ ZYSKÓW, PRZERWĘ W DZIAŁALNOŚCI GOSPODARCZEJ, KOSZT POKRYCIA LUB JAKIEKOLWIEK INNE SZKODY) WYNIKAJĄCE Z LUB W JAKIKOLWIEK SPOSÓB ZWIĄZANE Z NINIEJSZĄ UMOWĄ LUB WYKORZYSTANIEM LUB NIEMOŻNOŚCIĄ WYKORZYSTANIA TECHNOLOGII POCKET, CZY TO W OPARCIU O UMOWĘ, DELIKT, ŚCISŁĄ ODPOWIEDZIALNOŚĆ LUB W INNY SPOSÓB, NAWET JEŚLI ZOSTALIŚMY POINFORMOWANI O MOŻLIWOŚCI WYSTĄPIENIA TAKICH SZKÓD. NALEŻY PAMIĘTAĆ, ŻE NIEKTÓRE JURYSDYKCJE MOGĄ NIE ZEZWALAĆ NA WYŁĄCZENIE PEWNYCH SZKÓD, WIĘC NIEKTÓRE Z POWYŻSZYCH WYŁĄCZEŃ MOGĄ NIE MIEĆ ZASTOSOWANIA DO UŻYTKOWNIKA.**

## Przejęcie odpowiedzialności {: #indemnification }

Użytkownik zgadza się na własny koszt zabezpieczyć, bronić i chronić firmę Mozilla, jej spółki macierzyste, zależne i stowarzyszone oraz ich członków zarządu, dyrektorów, pracowników, agentów, dystrybutorów i licencjobiorców przed wszelkimi wyrokami, stratami, brakami, szkodami, zobowiązaniami, kosztami, roszczeniami, żądaniami, pozwami i wydatkami (w tym, bez ograniczeń, uzasadnionymi honorariami adwokackimi, honorariami biegłych sądowych i wydatkami) poniesionymi w wyniku lub w jakikolwiek sposób związanymi z naruszeniem przez użytkownika niniejszej Umowy, korzystaniem z Technologii Pocket lub jakimkolwiek innym działaniem lub zaniechaniem użytkownika.

## Spory {: #disputes }

**WSZELKIE SPORY LUB ROSZCZENIA ZWIĄZANE W JAKIKOLWIEK SPOSÓB Z KORZYSTANIEM PRZEZ UŻYTKOWNIKA Z TECHNOLOGII POCKET LUB Z NIEGO WYNIKAJĄCE, W TYM BEZ OGRANICZEŃ WSZELKIE SPORY ZWIĄZANE Z USŁUGĄ SUBSKRYPCJI POCKET PREMIUM, BĘDĄ ROZSTRZYGANE W DRODZE WIĄŻĄCEGO ARBITRAŻU, A NIE W SĄDZIE, Z WYJĄTKIEM TEGO, ŻE UŻYTKOWNIK MOŻE DOCHODZIĆ SWOICH ROSZCZEŃ W SĄDZIE DS. DROBNYCH ROSZCZEŃ, JEŚLI JEGO ROSZCZENIA SIĘ KWALIFIKUJĄ. DO NINIEJSZEJ UMOWY ZASTOSOWANIE MAJĄ FEDERALNA USTAWA O ARBITRAŻU ORAZ FEDERALNE PRAWO ARBITRAŻOWE.**

**W ARBITRAŻU NIE MA SĘDZIEGO ANI ŁAWY PRZYSIĘGŁYCH, A KONTROLA SĄDOWA ORZECZENIA ARBITRAŻOWEGO JEST OGRANICZONA. ARBITER MOŻE JEDNAK PRZYZNAĆ NA ZASADZIE INDYWIDUALNEJ TAKIE SAME ODSZKODOWANIA I ZADOŚĆUCZYNIENIA JAK SĄD (W TYM, BEZ OGRANICZEŃ, ODSZKODOWANIA NAKAZOWE I DEKLARATORYJNE LUB ODSZKODOWANIA USTAWOWE) I MUSI POSTĘPOWAĆ ZGODNIE Z NINIEJSZYMI WARUNKAMI ŚWIADCZENIA USŁUG, TAK JAK ZROBIŁBY TO SĄD. ARBITRAŻ JEST BARDZIEJ ODFORMALIZOWANY NIŻ POZEW W SĄDZIE I POZWALA NA BARDZIEJ OGRANICZONE DOCHODZENIE NIŻ W SĄDZIE. ARBITER BĘDZIE ROZSTRZYGAŁ WSZYSTKIE KWESTIE, W TYM, BEZ OGRANICZEŃ, KWESTIE ZWIĄZANE Z ZAKRESEM I WYKONALNOŚCIĄ NINIEJSZEGO POSTANOWIENIA O ARBITRAŻU.**

Aby wszcząć postępowanie arbitrażowe, należy wysłać list z wnioskiem o arbitraż i opisem swojego roszczenia na adres: President, Mozilla Corporation/Pocket Business Unit, 149 New Montgomery Street, 4th Floor, San Francisco, CA 94105. O ile nie uzgodnimy inaczej, wszelkie arbitraże będą miały miejsce w hrabstwie (lub parafii), w której mieszka użytkownik. Arbitraż będzie prowadzony przez JAMS przy użyciu uproszczonych procedur arbitrażowych tej organizacji, jeśli JAMS ma biuro w hrabstwie (lub parafii), w którym odbywa się arbitraż. W przeciwnym razie arbitraż zostanie przeprowadzony przez neutralnego arbitra zgodnie z zasadami Amerykańskiego Stowarzyszenia Arbitrażowego (AAA), w tym Procedurami uzupełniającymi AAA dla sporów związanych z konsumentami. Zasady JAMS i inne informacje można uzyskać pod adresem [https://www.jamsadr.com](https://www.jamsadr.com) lub dzwoniąc pod numer 1-800-352-5267. Zasady AAA i inne informacje można uzyskać pod adresem www.adr.org lub dzwoniąc pod numer 1-800-778-7879. Płatność wszystkich opłat za złożenie wniosku, opłat administracyjnych i opłat za arbitraż będzie regulowana przez odpowiednie przepisy JAMS lub AAA. Niezwłocznie zwrócimy użytkownikowi poniesione przez niego opłaty za złożenie wniosku, chyba że roszczenie opiewa na kwotę większą niż 10 000 USD, w którym to przypadku użytkownik będzie odpowiedzialny za opłaty za złożenie wniosku. Jeśli roszczenie dotyczy kwoty 10 000 USD lub mniejszej, zgadzamy się, że użytkownik może wybrać, czy arbitraż będzie prowadzony wyłącznie na podstawie dokumentów przedłożonych arbitrowi, w drodze przesłuchania telefonicznego, czy też przesłuchania osobistego, zgodnie z obowiązującymi zasadami JAMS lub AAA. Arbiter ma prawo przyznać uzasadnione honoraria adwokackie i koszty (w tym koszty arbitrażu i ekspertów) stronie wygrywającej, ale będziemy ubiegać się o takie honoraria tylko wtedy, gdy arbiter uzna, że roszczenie użytkownika jest niepoważne.

**KAŻDA ZE STRON ZGADZA SIĘ, ŻE WSZELKIE POSTĘPOWANIA ZWIĄZANE Z ROZSTRZYGANIEM SPORÓW BĘDĄ PROWADZONE WYŁĄCZNIE NA ZASADZIE INDYWIDUALNEJ, A NIE W RAMACH POWÓDZTWA ZBIOROWEGO, SKONSOLIDOWANEGO LUB REPREZENTACYJNEGO. JEŻELI Z JAKIEGOKOLWIEK POWODU ROSZCZENIE BĘDZIE ROZPATRYWANE W SĄDZIE ZAMIAST W DRODZE ARBITRAŻU, KAŻDA ZE STRON ZRZEKA SIĘ PRAWA DO PROCESU Z UDZIAŁEM ŁAWY PRZYSIĘGŁYCH.**

## Prawo właściwe {: #governinglaw }

Korzystając z jakichkolwiek Technologii Pocket, użytkownik zgadza się, że Federalna Ustawa o Arbitrażu, obowiązujące prawo federalne i prawo stanu Kalifornia, bez względu na zasady konfliktu praw, będą regulować niniejsze Warunki świadczenia usług i wszelkie spory jakiegokolwiek rodzaju, które mogą powstać pomiędzy użytkownikiem a nami.

## Automatyczne odnawianie, płatności i zwroty {: #payments }

Płatne subskrypcje usługi Pocket Premium są dostępne w miesięcznych i rocznych planach subskrypcji. Każda płatna subskrypcja jest ważna tylko dla jednego konta użytkownika i nie wolno używać płatnej subskrypcji z innymi kontami użytkowników. **PŁATNA SUBSKRYPCJA POCKET PREMIUM ZOSTANIE AUTOMATYCZNIE ODNOWIONA, A OPŁATA ZA SUBSKRYPCJĘ BĘDZIE POBIERANA NA KONIEC KAŻDEGO OKRESU SUBSKRYPCJI, AŻ DO MOMENTU JEJ ANULOWANIA. OPŁATA ZA SUBSKRYPCJĘ ZOSTANIE POBRANA PRZY UŻYCIU OSTATNIEJ METODY PŁATNOŚCI.**Możemy oferować bezpłatny okres próbny usługi Pocket Premium. Jeśli użytkownik zarejestruje się na bezpłatny okres próbny, zostanie obciążony opłatą za subskrypcję po zakończeniu bezpłatnego okresu próbnego oraz na koniec każdego kolejnego okresu subskrypcji, aż do momentu anulowania.

Zastrzegamy sobie prawo do pobierania w przyszłości opłat za korzystanie z naszych usług, które obecnie są dostępne bezpłatnie. Użytkownik nie zostanie obciążony opłatą za korzystanie z żadnej usługi, chyba że zdecyduje się na płatny plan subskrypcji. Przekażemy użytkownikom powiadomienie o wszelkich istotnych zmianach warunków mających zastosowanie do usługi subskrypcji co najmniej trzydzieści dni przed wejściem w życie takiej zmiany. Kontynuując korzystanie z naszych usług po wejściu w życie zmiany, użytkownik akceptuje nowe warunki.

Nie zapewniamy zwrotów za subskrypcje opłacone za pośrednictwem iTunes lub Google Play. Jeśli użytkownik zapłaci za płatną subskrypcję za pośrednictwem naszej witryny internetowej, możemy, według własnego uznania, zapewnić proporcjonalny zwrot kosztów za niewykorzystaną część okresu subskrypcji.

## Zasady anulowania usługi Pocket Premium {: #cancellation }

Użytkownik może anulować subskrypcję w dowolnym momencie. **Jeśli użytkownik anuluje subskrypcję lub zdecyduje się nie odnawiać subskrypcji, zostanie przełączony do naszej darmowej usługi po anulowaniu lub na koniec okresu subskrypcji, w zależności od sytuacji. Jeśli użytkownik nie zapłaci w terminie za płatną subskrypcję, zastrzegamy sobie prawo do zawieszenia płatnej subskrypcji lub obniżenia poziomu usług do naszej bezpłatnej usługi. ABY ANULOWAĆ SUBSKRYPCJĘ, PROSIMY O WYSŁANIE WIADOMOŚCI E-MAIL NA ADRES CANCEL@GETPOCKET.COM LUB WYKONANIE INSTRUKCJI ANULOWANIA, KTÓRE SĄ DOSTĘPNE W NASZEJ WITRYNIE.**

## Rozwiązanie {: #termination }

Niniejsza Umowa obowiązuje do czasu jej rozwiązania w sposób wyraźnie określony w niniejszym dokumencie. Możemy rozwiązać niniejszą Umowę w dowolnym momencie i możemy to zrobić natychmiast bez uprzedzenia, bez ponoszenia jakiejkolwiek odpowiedzialności wobec użytkownika i odpowiednio odmówić użytkownikowi dostępu do Technologii Pocket, według naszego uznania, jeżeli użytkownik nie spełnił lub podejrzewamy, że nie spełnił jakiegokolwiek warunku lub postanowienia niniejszej Umowy. Po rozwiązaniu niniejszej Umowy użytkownik musi niezwłocznie zniszczyć wszystkie materiały pobrane lub w inny sposób uzyskane od nas, jak również wszystkie kopie takich materiałów. Rozwiązanie niniejszej Umowy nie działa jako zrzeczenie się jakiegokolwiek naruszenia niniejszej Umowy i nie zwalnia użytkownika z odpowiedzialności za naruszenie jego zobowiązań wynikających z niniejszej Umowy.

Po zakończeniu płatnej subskrypcji wszelkie dane przechowywane w ramach płatnej subskrypcji (w tym na przykład kopie treści w stałej bibliotece), będą przechowywane przez 30 dni. Po upływie tego 30-dniowego okresu nie będziemy mieli obowiązku przechowywania takich danych.

## Cesja {: #assignment }

Niniejsza Umowa nie może być scedowana, w całości lub części, dobrowolnie, z mocy prawa lub w inny sposób, przez użytkownika bez naszej uprzedniej pisemnej zgody. Z zastrzeżeniem poprzedniego zdania, prawa i zobowiązania stron niniejszego dokumentu są wiążące i przysługują stronom oraz ich następcom i cesjonariuszom. Wszelkie próby cesji inne niż zgodnie z niniejszą sekcją są nieważne.

## Rozdzielność postanowień {: #severability }

Jeśli zastosowanie któregokolwiek z postanowień niniejszej Umowy do konkretnych faktów lub okoliczności zostanie uznane przez arbitra lub sąd za nieważne lub niewykonalne, wówczas (a) ważność i wykonalność takiego postanowienia w zastosowaniu do innych konkretnych faktów lub okoliczności oraz ważność innych postanowień niniejszej Umowy nie zostanie w żaden sposób przez to naruszona lub osłabiona, oraz (b) postanowienie takie zostanie wykonane w maksymalnym możliwym zakresie, tak aby zrealizować intencję stron i zreformowane bez dalszych działań stron w zakresie niezbędnym do nadania mu ważności i wykonalności.

## Stosunki stron {: #relationship }

Żadne z postanowień niniejszej Umowy nie może być uważane za ani interpretowane jako tworzące między stronami spółki joint venture, partnerstwo, agencję, zatrudnienie lub stosunek powierniczy. Żadna ze stron ani ich agenci nie mają żadnego upoważnienia do wiązania drugiej strony w jakimkolwiek zakresie, a relacje stron są i przez cały czas będą relacjami niezależnych wykonawców.

## Siła wyższa {: #majeure }

Nie będziemy odpowiedzialni ani nie będziemy ponosić żadnej odpowiedzialności za opóźnienie lub niewykonanie świadczenia w zakresie spowodowanym nieprzewidzianymi okolicznościami lub przyczynami pozostającymi poza naszą kontrolą, w tym, bez ograniczeń, siłą wyższą, trzęsieniem ziemi, pożarem, powodzią, embargiem, sporami pracowniczymi i strajkami, zamieszkami, wojną, nowością w produkcji produktu lub innymi nieprzewidzianymi problemami w rozwoju produktu oraz działaniami władz cywilnych i wojskowych.

## Cała umowa {: #entire }

Niniejsza Umowa stanowi całość porozumienia między stronami dotyczącego przedmiotu niniejszej Umowy i zastępuje wszelkie wcześniejsze lub równoczesne oświadczenia, dyskusje, propozycje, negocjacje, warunki, umowy i komunikaty, ustne lub pisemne, między stronami dotyczące przedmiotu niniejszej Umowy oraz wszelkie dotychczasowe sposoby postępowania lub zwyczaje branżowe. Żadna zmiana lub modyfikacja któregokolwiek z postanowień niniejszej Umowy nie będzie skuteczna, jeśli nie zostanie sporządzona na piśmie i podpisana przez należycie upoważnionego sygnatariusza firmy Mozilla i użytkownika.

## Dostęp międzynarodowy {: #international }

Technologie Pocket mogą być dostępne z krajów innych niż Stany Zjednoczone. Kontrolujemy i obsługujemy Technologie Pocket z biur zlokalizowanych w Stanach Zjednoczonych, a wszystkie serwery, które je udostępniają, znajdują się w Stanach Zjednoczonych. Nie składamy żadnych oświadczeń ani gwarancji, że Technologie Pocket są odpowiednie do wykorzystania lub dostępu w innych lokalizacjach. Jeżeli użytkownik uzyskuje dostęp i korzysta z Technologii Pocket poza Stanami Zjednoczonymi, czyni to z własnej inicjatywy i jest odpowiedzialny za przestrzeganie przepisów prawa Stanów Zjednoczonych i przepisów lokalnych, jeżeli i w zakresie, w jakim przepisy te mają zastosowanie.

Użytkownik nie może używać, eksportować, reeksportować, importować ani przekazywać Technologii Pocket z wyjątkiem przypadków dozwolonych przez prawo Stanów Zjednoczonych, prawo jurysdykcji, w której użytkownik uzyskał Technologie Pocket, oraz inne obowiązujące przepisy. W szczególności, ale bez ograniczeń, Technologie Pocket nie mogą być eksportowane ani reeksportowane: (a) do krajów objętych embargiem Stanów Zjednoczonych; lub (b) do osób znajdujących się na liście wyszczególnionych obywateli (Specially Designated Nationals) Departamentu Skarbu USA lub na liście osób lub podmiotów objętych zakazem wstępu (Denied Person's List) Departamentu Handlu USA. Korzystając z Technologii Pocket, użytkownik oświadcza i gwarantuje, że nie znajduje się w żadnym z takich krajów ani na żadnej z takich list. Użytkownik nie może również wykorzystywać Technologii Pocket do celów zabronionych przez prawo Stanów Zjednoczonych, w tym do opracowywania, projektowania, produkcji lub wytwarzania pocisków, broni jądrowej, chemicznej lub biologicznej. Zastrzegamy sobie prawo do ograniczenia, według własnego uznania, dostępności Technologii Pocket lub ich części dla dowolnej osoby, obszaru geograficznego lub jurysdykcji, w dowolnym czasie.

Zastrzegamy sobie prawo do ograniczenia, według własnego uznania, dostępności Technologii Pocket lub ich części dla dowolnej osoby, obszaru geograficznego lub jurysdykcji, w dowolnym czasie.

## Ograniczone prawa rządu USA {: #govtrights }

Jeśli ten produkt jest nabywany na podstawie umowy rządowej, użytkowanie, powielanie i ujawnianie podlega warunkom niniejszej licencji oraz następującym ograniczeniom: podrozdział (c)(1)(ii) klauzuli Rights in Technical data and Computer Software w 252.227-7013 (umowy DOD); podrozdziały (a) do (d) 52.227-19 (umowy agencji cywilnych); oraz obowiązującej umowy ADP Schedule Contract (umowy GSA).

## Dostęp dzieci {: #children }

W Stanach Zjednoczonych, jeśli użytkownik jest producentem urządzeń lub inną stroną trzecią („Sponsor”), która dostarcza dzieciom w wieku poniżej 13 lat urządzenia wykorzystujące Technologie Pocket, przyjmuje na siebie odpowiedzialność za przestrzeganie amerykańskiej ustawy o ochronie prywatności dzieci w Internecie („COPPA”) oraz, w odpowiednim zakresie, ustawy o prawach i prywatności w edukacji („FERPA”). Oznacza to, że przed zebraniem i udostępnieniem aplikacji Pocket danych osobowych dzieci poniżej 13 roku życia w celu założenia konta lub korzystania z Technologii Pocket, Sponsor musi powiadomić rodziców/opiekunów o zbieranych danych i uzyskać zgodę rodziców/opiekunów. Szkoły mogą w odpowiednich okolicznościach udzielić takiej zgody w imieniu rodziców/opiekunów. Więcej informacji na temat zapewniania zgodności z ustawą COPPA można znaleźć w witrynie Federalnej Komisji Handlu pod adresem [https://www.ftc.gov/business-guidance/resources/complying-coppa-frequently-asked-questions](https://www.ftc.gov/business-guidance/resources/complying-coppa-frequently-asked-questions).

Z wyjątkiem sytuacji opisanych w powyższym paragrafie, Technologie Pocket nie są przeznaczone dla osób poniżej 13 roku życia. Jeśli użytkownik ma 13 lat lub więcej, ale nie ukończył 18 lat, powinien przejrzeć tę Umowę ze swoim rodzicem lub opiekunem, aby upewnić się, że użytkownik i jego rodzic lub opiekun rozumieją Umowę i zgadzają się na nią.

## Komunikacja elektroniczna {: #communication }

Zakładając konto użytkownika lub wysyłając do nas wiadomości e-mail, użytkownik wyraża zgodę na otrzymywanie od nas komunikacji drogą elektroniczną. Będziemy komunikować się z użytkownikiem za pośrednictwem poczty elektronicznej lub poprzez umieszczanie powiadomień w Technologiach Pocket. Użytkownik zgadza się, że wszystkie umowy, powiadomienia, ujawnienia i inne komunikaty, które dostarczamy użytkownikowi drogą elektroniczną, spełniają wszelkie wymogi prawne, aby takie komunikaty miały formę pisemną. Użytkownik wyraża zgodę na wysyłanie do użytkownika wiadomości e-mail w celu informowania go o zmianach lub dodatkach do Technologiach Pocket lub jego subskrypcji Pocket Premium, o dowolnych naszych produktach lub usługach, bądź w innych celach, które uznamy za stosowne.

## Zmiany w umowie {: #revisions }

W dowolnym momencie możemy wprowadzić zmiany do niniejszej Umowy. Jeśli zmodyfikujemy Warunki świadczenia usług, zamieścimy tę modyfikację w naszej witrynie internetowej, za pośrednictwem Technologii Pocket lub w inny sposób poinformujemy użytkownika o tej modyfikacji. Przed każdym użyciem Technologii Pocket użytkownik powinien zapoznać się z Warunkami świadczenia usług, aby określić aktualną Umowę, którą jest związany. Dla wygody użytkownika umieszczamy datę wejścia w życie Umowy na początku dokumentu, aby użytkownik mógł łatwo stwierdzić, czy została ona zaktualizowana od czasu, gdy ostatni raz przeglądał Warunki świadczenia usług. Dalsze korzystanie z Technologii Pocket oznacza akceptację tej Umowy w momencie każdego jej użycia. Jeżeli zmodyfikowane Warunki świadczenia usług nie są do przyjęcia dla użytkownika, jedynym wyjściem jest zaprzestanie korzystania z Technologii Pocket. Niezależnie od poprzednich zdań niniejszego paragrafu, żadne zmiany w Warunkach świadczenia usług nie będą miały zastosowania do jakiegokolwiek sporu pomiędzy użytkownikiem a Pocket, który powstał przed datą wprowadzenia takiej zmiany. Niniejsze Warunki świadczenia usług mogą być modyfikowane wyłącznie w formie pisemnej w sposób określony w niniejszym paragrafie i nie mogą być modyfikowane ustnie.

## Powiadomienie o prawach autorskich {: #notice }

Copyright © 2012-2022 Mozilla Corporation Wszelkie prawa zastrzeżone.
