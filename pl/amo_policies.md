# Zasady AMO

Ostatnia aktualizacja: 18 marca 2024
{: datetime="2024-03-18" }

[addons.mozilla.org (AMO)](https://addons.mozilla.org/) to społeczność online gromadząca treści utworzone przez użytkowników programu Firefox i programistów. Dołączając do tej społeczności, użytkownik zobowiązuje się przestrzegać [Warunków korzystania w zakresie witryn i usług komunikacyjnych](https://www.mozilla.org/about/legal/terms/mozilla/) firmy Mozilla, a także potwierdza, że będzie podlegać [Oświadczeniu o ochronie prywatności w zakresie witryn, komunikacji i plików cookie](https://www.mozilla.org/privacy/websites/) firmy Mozilla.

Użytkownik może dowolnie przekazywać rozszerzenia, recenzje, motywy, kolekcje i inne treści, które będą dostępne dla innych członków społeczności. Użytkownik może także przesyłać lub w inny sposób dodawać treści, aby utworzyć konto użytkownika w AMO.  [Warunki korzystania](https://www.mozilla.org/about/legal/acceptable-use/) firmy Mozilla określają zasady postępowania dla użytkowników w zakresie wszystkich produktów i witryn firmy Mozilla, w tym AMO. Ponadto wszelkie rozszerzenia, motywy i kolekcje udostępniane w AMO muszą być zgodne z [Umową dystrybucji dodatków do przeglądarki Firefox](https://extensionworkshop.com/documentation/publish/firefox-add-on-distribution-agreement/), w tym z [Zasadami dodatków](https://extensionworkshop.com/documentation/publish/add-on-policies/), które zapewniają standardy w zakresie technicznym, prywatności, przejrzystości i inne powiązane standardy dotyczące dodatków.

W przypadku udostępnienia przez użytkownika treści naruszających te zasady możemy usunąć dane treści z AMO, a w niektórych przypadkach zawiesimy konto danego użytkownika lub nałożymy na nie ograniczenia. Jeśli użytkownik chce zgłosić naruszenia dokonane przez innego użytkownika, może to zrobić w jeden z następujących sposobów:

- Rozszerzenia, motywy, kolekcje i profile użytkowników: Przejdź do strony dodatku i kliknij przycisk „Zgłoś”
- Recenzje: kliknij łącze „Zgłoś” u dołu recenzji

Dodatki, które są niezgodne z zasadami lub są niedozwolone, zostaną usunięte z AMO i/lub zablokowane w przeglądarce Firefox, jeśli zostaną wykryte. Aby dowiedzieć się więcej na temat egzekwowania zasad firmy Mozilla dotyczących treści, przejdź do sekcji [Moderacja treści w witrynie firmy Mozilla](https://www.mozilla.org/about/legal/content-moderation).
