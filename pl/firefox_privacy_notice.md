## <span class="privacy-header-firefox">Zasady prywatności</span> <span class="privacy-header-policy"> przeglądarki Firefox</span>

*Data wejścia w życie: 1 listopada 2023 r.*
{: datetime="2023-11-01" }

## W firmie Mozilla wierzymy, że prywatność ma fundamentalne znaczenie dla zdrowego Internetu.

Dlatego właśnie tworzymy przeglądarkę Firefox i wszystkie nasze produkty, aby zapewnić użytkownikom większą kontrolę nad informacjami, które udostępniają online, oraz informacjami, które są nam udostępniane. Staramy się gromadzić tylko informacje, których potrzebujemy, aby ulepszyć przeglądarkę Firefox dla wszystkich użytkowników.

W niniejszych Zasadach prywatności wyjaśniamy, jakie dane udostępnia Firefox, a także wskazujemy ustawienia, które pozwalają udostępniać jeszcze mniej informacji. Stosujemy się również do praktyk przedstawionych w [Polityce prywatności](https://www.mozilla.org/privacy/) firmy Mozilla w zakresie sposobów, w jakie otrzymujemy, obsługujemy i udostępniamy informacje uzyskane z przeglądarki Firefox.

## Domyślnie Mozilla przetwarza dane osobowe użytkownika przeglądarki Firefox do następujących celów:

### Ulepszanie funkcji oraz poprawa wydajności i stabilności dla użytkowników na całym świecie {: #health-report }

* __Dane dotyczące interakcji__: Firefox wysyła do nas dane interakcji użytkownika z Firefoksem (takie jak liczba otwartych kart i okien, liczba odwiedzonych stron internetowych, liczby i typ zainstalowanych dodatków Firefoksa oraz długość sesji) oraz dane dotyczące funkcji Firefoksa oferowanych przez firmę Mozilla lub naszych partnerów (na przykład interakcje z funkcjami wyszukiwania Firefoksa i odwołaniami do partnerów wyszukiwania).

* __Dane techniczne__: Firefox wysyła do nas dane dotyczące wersji i języka Firefoksa, konfigurację systemu operacyjnego urządzenia i sprzętu, informacje o pamięci, podstawowe informacje o awariach i błędach oraz wyniki zautomatyzowanych procesów, takich jak aktualizacje, bezpieczne przeglądanie i aktywacja. Kiedy Firefox wysyła do nas dane, adres IP użytkownika jest tymczasowo gromadzony jako część dzienników naszych serwerów.

Przeczytaj dokumentację telemetrii dla [komputerów](https://firefox-source-docs.mozilla.org/toolkit/components/telemetry/telemetry/index.html), systemu [Android](https://dictionary.telemetry.mozilla.org/apps/fenix) lub systemu [iOS](https://dictionary.telemetry.mozilla.org/apps/firefox_ios). Dowiedz się, jak zrezygnować z gromadzenia danych na [komputerach](https://support.mozilla.org/kb/share-data-mozilla-help-improve-firefox) i [urządzeniach mobilnych](https://support.mozilla.org/kb/send-usage-data-firefox-mobile-browsers) lub jak zrezygnować z [badań](https://support.mozilla.org/kb/shield).
{: #telemetry }

### Zapewnianie funkcji wyszukiwania {: #defaultsearch }

Wyszukiwanie można wykonywać w wieku miejscach przeglądarki Firefox, takich jak inteligentny pasek adresu, pasek wyszukiwania lub nowa karta. Otrzymujemy dane o sposobie korzystania przez użytkownika z wyszukiwania w Firefoksie oraz o liczbie żądań wyszukiwania użytkownika u naszych partnerów w zakresie usług wyszukiwania. 

* __Dane lokalizacji__: Przy pierwszym użyciu Firefox używa adresu IP w celu ustawienia domyślnego dostawcy usług wyszukiwania na podstawie kraju użytkownika. [Więcej informacji](https://support.mozilla.org/kb/change-your-default-search-settings-firefox).

* __Zapytania wyszukiwania__: Firefox wysyła zapytania wyszukiwania do dostawcy usług wyszukiwania, aby wykonać wyszukiwanie i pomóc użytkownikom odkrywać typowe frazy, których szukali inni użytkownicy, oraz poprawić jakość wyszukiwania, jeśli wybrany dostawca usług wyszukiwania obsługuje sugestie wyszukiwania. Polityka prywatności wybranego dostawcy usług wyszukiwania określa zasady gromadzenia przez dostawcę usług wyszukiwania danych użytkownika oraz korzystania z nich podczas korzystania przez użytkownika z usług dostawcy usług wyszukiwania. [Uzyskaj więcej informacji](https://support.mozilla.org/kb/search-suggestions-firefox), łącznie ze sposobem wyłączenia tej funkcji. Poniżej znajdują się odnośniki do polityk prywatności domyślnych dostawców usług wyszukiwania:

* [Google](https://policies.google.com/privacy)
* [Microsoft (Bing)](https://privacy.microsoft.com/privacystatement)

Mozilla zasadniczo otrzymuje wynagrodzenie, gdy użytkownik korzysta z jednej z domyślnych lub opcjonalnych opcji wyszukiwania w przeglądarce internetowej Firefox, w tym między innymi Google, Bing, DuckDuckGo oraz eBay. 

Funkcja __Podpowiedzi Firefoksa__ wykorzystuje dane do dostarczania lepszych informacji przy mniejszym wysiłku. Domyślnie funkcja Podpowiedzi Firefoksa przedstawia użytkownikowi rekomendowane i sponsorowane treści w oparciu o lokalne dane przechowywane na komputerze użytkownika, takie jak witryny z historii przeglądania, zakładki i otwarte karty (które nie są wysyłane do Mozilli). Funkcja Podpowiedzi Firefoksa wysyła następujące dane do Mozilli:

* __Dane lokalizacji__: Firefox tymczasowo wysyła do Mozilli adres IP, którego używamy do proponowania istotnej zawartości na podstawie kraju, stanu i miasta użytkownika. Mozilla może udostępniać informacje o lokalizacji swoim [partnerom](https://support.mozilla.org/kb/firefox-suggest#w_who-are-mozillas-partners), ale partnerzy nie otrzymają adresu IP użytkownika. W Stanach Zjednoczonych Mozilla może również otrzymywać dane wyszukiwania dotyczące lokalizacji słów kluczowych (np. gdy użytkownik wyszukujesz „Boston”) i udostępniać je swoim partnerom w celu dostarczania rekomendowanych i sponsorowanych treści. W takim przypadku ani Mozilla, ani nasi partnerzy nie są w stanie powiązać wyszukiwanego słowa kluczowego z konkretnym użytkownikiem po wyświetleniu sugestii wyszukiwania.

* __Dane techniczne i dane dotyczące interakcji__: Firefox wysyła do Mozilli dane, takie jak liczba podpowiedzi lub wyświetleń określonej zawartości przez Firefoksa oraz liczba kliknięć takiej zawartości, a także podstawowe dane dotyczące interakcji użytkownika z funkcją Podpowiedzi Firefoksa. Mozilla udostępnia swoim [partnerom](https://support.mozilla.org/kb/firefox-suggest#w_who-are-mozillas-partners) informacje o tym, ile razy sugestie są wyświetlane, o pozycji sugestii i klikniętych sugestiach w celu weryfikacji i ulepszenia funkcji.

Jeśli użytkownik włączy opcję „Ulepszone doświadczenie podpowiedzi w Firefoksie” na stronie ustawień, Mozilla będzie otrzymywać i przetwarzać następujące informacje w celu poprawy komfortu przeglądania witryn oraz ulepszenia usług:

* __Zapytania wyszukiwania__: Firefox wysyła do Mozilli zawartość wpisaną przez użytkownika na pasku wyszukiwania, a Mozilla może udostępniać te dane swoim [partnerom](https://support.mozilla.org/kb/firefox-suggest#w_who-are-mozillas-partners). Podejmujemy działania mające na celu ograniczenie możliwości identyfikacji użytkownika przez nas i naszych partnerów. [Więcej informacji](https://support.mozilla.org/kb/firefox-suggest).

### Proponowanie istotnej zawartości

Firefox wyświetla zawartość, taką jak rekomendacje dodatków, popularne strony (witryny polecane przez Mozillę nowym użytkownikom Firefoksa) i rekomendacje Pocket (usługa stanowiąca część rodziny Mozilla).

* __Dane lokalizacji__: Firefox używa adresu IP w celu proponowania istotnej zawartości na podstawie kraju i stanu użytkownika.

* __Dane techniczne i dane dotyczące interakcji__: Firefox wysyła do nas dane, takie jak pozycja, rozmiar i umiejscowienie proponowanej przez nas zawartości, a także podstawowe dane interakcji użytkownika z zawartością. Obejmuje to liczbę wyświetleń lub kliknięć zawartości. Używamy danych technicznych i danych dotyczących interakcji, aby lepiej zrozumieć naszych użytkowników i ulepszyć nasz produkt. 

* __Rekomendacje Pocket__: Zawartość polecamy na podstawie historii przeglądania, języka i kraju użytkownika. Proces określania historii do wyświetlenia na podstawie historii przeglądania odbywa się lokalnie w Firefoksie, a Mozilla nie otrzymuje kopii historii przeglądania użytkownika. Mozilla otrzymuje zagregowane dane dotyczące rekomendacji wyświetlonych i klikniętych przez użytkownika. Ponadto zagregowane dane dotyczące treści sponsorowanych, które użytkownik widzi i klika, udostępniamy naszej zewnętrznej platformie reklamowej [Kevel](https://dev.kevel.com/docs/privacy-policy-customers), aby reklamodawcy mogli sprawdzić, ile osób kliknęło ich artykuły. Te zagregowane dane nie identyfikują użytkownika osobiście.

* __Popularne strony__: Kiedy użytkownik kliknie kafelek Sponsorowane popularne strony na nowej karcie, udostępniamy informacje o kraju, regionie i hrabstwie (w przypadku lokalizacji w Stanach Zjednoczonych) użytkownika, klikniętym kafelku i czasie kliknięcia platformie AdMarketplace (zewnętrzna platforma poleceń firmy) w celu weryfikacji przejścia do witryny. Firefox nie udostępnia adresu IP użytkownika ani żadnych informacji, które mogłyby zostać użyte do identyfikacji użytkownika.

* __Rekomendacje dodatków i funkcji__: Dodatki są polecane w dwóch miejscach: na stronie Zarządzanie rozszerzeniami (about:addons) i na inteligentnym pasku adresu, na którym można wyszukiwać lub wprowadzać adresy URL. Ponadto na inteligentnym pasku adresu możemy polecać funkcje Firefoksa. Rekomendacje na stronie about:addons są oparte na ciasteczku. Rekomendacje na inteligentnym pasku adresu są oparte na interakcji użytkownika z Firefoksem. Mozilla nie otrzymuje historii przeglądarki użytkownika. Ten proces jest wykonywany lokalnie w kopii Firefoksa na komputerze użytkownika. Dowiedz się więcej na temat [rekomendacji na inteligentnym pasku adresu](https://support.mozilla.org/kb/extension-recommendations) lub [rekomendacji na stronie rozszerzeń](https://support.mozilla.org/kb/personalized-extension-recommendations).

### Poprawa bezpieczeństwa dla użytkowników na całym świecie {: #security }

**Dane stron internetowych dla usługi rozpoznawania nazw DNS**: W przypadku [niektórych użytkowników](https://support.mozilla.org/kb/firefox-dns-over-https) Firefox kieruje żądania DNS do usługi rozpoznawania nazw, która zaakceptowała [rygorystyczne standardy ochrony prywatności firmy Mozilla dla usług rozpoznawania nazw](https://wiki.mozilla.org/Security/DOH-resolver-policy). Zapewnia to dodatkową ochronę sieci lokalnych przed wyciekami prywatności, a także przed niektórymi atakami na zabezpieczenia DNS. Dzienniki systemowe żądań DNS użytkownika są usuwane z usługi w ciągu 24 godzin i służą wyłącznie do rozpoznawania nazw DNS. [Dowiedz się więcej](https://support.mozilla.org/kb/firefox-dns-over-https#w_switching-providers) lub zobacz poniżej naszych domyślnych dostawców usługi rozpoznawania nazw DNS:

* [__Cloudflare__](https://developers.cloudflare.com/1.1.1.1/privacy/firefox/)
* [__NextDNS__](https://nextdns.io/privacy)
* [__Comcast__](https://www.xfinity.com/privacy/policy/dns)
* [__CIRA__](https://www.cira.ca/en/canadian-shield/privacy/)
* [__Shaw__](https://www.shaw.ca/dns-statement)

**Dane techniczne dotyczące aktualizacji**: Utrzymywanie najnowszej wersji Firefoksa jest ważne, aby chronić użytkownika przed lukami w zabezpieczeniach. Wersje Firefoksa na komputery sprawdzają dostępność aktualizacji przeglądarki, łącząc się stale z serwerami firmy Mozilla. Informacje o wersji Firefoksa, języku i systemie operacyjnym urządzenia są używane w celu zastosowania prawidłowych aktualizacji. Mobilne wersje Firefoksa mogą łączyć się z inną usługą, jeśli została ona użyta do pobrania i zainstalowania Firefoksa. [Więcej informacji](https://support.mozilla.org/kb/how-stop-firefox-automatically-making-connections#w_auto-update-checking).
{: #auto-updates }

**Dane techniczne dotyczące listy zablokowanych dodatków**: Firefox na komputery i system Android okresowo łączy się z firmą Mozilla, aby chronić użytkownika i inne osoby przed złośliwymi dodatkami. Informacje o wersji Firefoksa, języku i systemie operacyjnym urządzenia oraz lista zainstalowanych dodatków są wymagane w celu zastosowania i zaktualizowania listy zablokowanych dodatków. [Więcej informacji](https://support.mozilla.org/kb/how-stop-firefox-making-automatic-connections).

**Dane techniczne i dotyczące stron internetowych dla usługi Bezpieczne przeglądanie Google**: Aby pomóc w ochronie przed pobraniem złośliwych plików, Firefox wysyła podstawowe informacje o nierozpoznanych plikach do pobrania, w tym nazwę pliku i adres URL, z którego pobrano plik, do usługi Bezpieczne przeglądanie Google. [Zobacz więcej informacji](https://support.mozilla.org/kb/how-does-phishing-and-malware-protection-work) lub przeczytaj [Politykę prywatności Google](https://www.google.com/policies/privacy/). Rezygnacja z tej usługi sprawi, że Firefox nie będzie w stanie ostrzegać o potencjalnie nielegalnych albo niebezpiecznych witrynach lub plikach do pobrania.

**Dane techniczne i dotyczące stron internetowych dla urzędów certyfikacji**: Kiedy użytkownik odwiedza bezpieczną witrynę (zwykle identyfikowaną przy użyciu adresu URL rozpoczynającego się od „HTTPS”), Firefox weryfikuje [certyfikat](https://support.mozilla.org/kb/secure-website-certificate) witryny. Może to obejmować wysłanie przez Firefoksa pewnych informacji o witrynie do urzędu certyfikacji, który jest podawany przez tę witrynę. Rezygnacja z tej funkcji zwiększa ryzyko przechwycenia prywatnych informacji użytkownika. [Więcej informacji](https://support.mozilla.org/kb/advanced-settings-browsing-network-updates-encryption#w_certificates-tab).

### Wysyłanie raportów o awariach {: #crash-reporter }
Domyślnie w wersji Firefoksa na komputery prosimy o udostępnienie firmie Mozilla bardziej szczegółowych informacji o awariach, ale użytkownik zawsze może odrzucić tę prośbę. Jeśli użytkownik zdecyduje się udostępnić raport, zostaną przesłane do nas następujące informacje:

* __Zawartość pamięci__: Raporty o awarii zawierają „plik zrzutu” zawartości pamięci Firefoksa w momencie wystąpienia awarii. Taki plik może zawierać dane identyfikujące użytkownika lub inne wrażliwe dane.

* __Dane stron internetowych__: Raporty o awarii zawierają aktywny adres URL w momencie awarii.

* __Dane techniczne__: Raporty o awarii zawierają dane wskazujące powody wystąpienia awarii Firefoksa oraz stan pamięci urządzenia i wykonywania w momencie awarii.

Przeczytaj pełną dokumentację [tutaj](https://firefox-source-docs.mozilla.org/toolkit/crashreporter/crashreporter/index.html).

### Pomiar i wsparcie naszego marketingu

__Dane kampanii i odwołań__: Pomaga to firmie Mozilla mierzyć skuteczność kampanii marketingowych.
{: #referraltracking }

Firefox domyślnie wysyła do firmy Mozilla dane HTTP, które mogą być dołączone do instalatora Firefoksa. Umożliwiaj to nam zrozumienie, która domena internetowa lub kampania reklamowa (o ile w ogóle) skierowała użytkownika na naszą stronę umożliwiającą pobranie. Przeczytaj [dokumentację](https://firefox-source-docs.mozilla.org/toolkit/components/telemetry/telemetry/data/environment.html#attribution) lub [zrezygnuj](https://support.mozilla.org/kb/desktop-attribution-privacy) przed zainstalowaniem. Firefox domyślnie wysyła także dane kampanii marketingowych do firmy Adjust, naszego dostawcy usług analitycznych, który posiada własną [politykę prywatności](https://www.adjust.com/terms/privacy-policy/). Dane kampanii obejmują identyfikator reklamowy Google lub identyfikator systemu Android, adres IP, sygnaturę czasową, kraj, język/ustawienia regionalne, system operacyjny i wersję aplikacji. Przeczytaj [dokumentację](https://dictionary.telemetry.mozilla.org/apps/fenix?itemType=metrics&page=1&search=adjust).
{: #thirdparty }

---

## Podczas korzystania z tych funkcji Firefox będzie udostępniać dane, aby zapewnić użytkownikowi funkcjonalność i pomóc nam ulepszyć nasze produkty i usługi: {: #optional-features }

### Konta Mozilla {: #Mozilla-accounts }

Mozilla otrzymuje dane dotyczące rejestracji, lokalizacji i interakcji oraz dane techniczne podczas tworzenia i używania konta Mozilla. Więcej informacji zawierają [Zasady prywatności dotyczące kont Mozilla](https://www.mozilla.org/privacy/mozilla-accounts/).

### Review Checker {: #review-checker }

Użytkownicy w Stanach Zjednoczonych mogą zarejestrować się na usługę Review Checker, nasz przewodnik po recenzjach produktów obsługiwany przez Mozilla [Fakespot](https://www.fakespot.com/), który pomaga zrozumieć, jak wiarygodne są recenzje produktów w [niektórych witrynach zakupowych](https://support.mozilla.org/kb/review-checker-review-quality).

* __Dane techniczne i dane dotyczące interakcji__: Do świadczenia tej usługi używamy protokołu Oblivious HTTP ([OHTTP](https://datatracker.ietf.org/doc/draft-ietf-ohai-ohttp/)) z naszym partnerem [Fastly](https://www.fastly.com/privacy/), zapewniając jednocześnie, że wszelkie dane identyfikujące produkty, adresy URL i ładunki żądań są niemożliwe do powiązania z użytkownikiem. Aby uzyskać więcej informacji na temat usługi Review Checker, w tym sposobu jej wyłączenia, można przeczytać [dokumentację](https://support.mozilla.org/kb/review-checker-review-quality).

### Synchronizacja {: #sync }

* __Zsynchronizowane dane__: Po włączeniu synchronizacji Mozilla otrzymuje informacje synchronizowane między urządzeniami użytkownika w zaszyfrowanej formie. Obejmuje to karty, dodatki, hasła, automatycznie uzupełniane dane formularzy, zakładki, historię i preferencje przeglądarki Firefoksa. Usunięcie konta Mozilla powoduje usunięcie powiązanej zsynchronizowanej zawartości Firefoksa. Dostępna jest również [dokumentacja](https://moz-services-docs.readthedocs.io/en/latest/sync/).

* __Dane techniczne i dane dotyczące interakcji__: Po włączeniu synchronizacji Firefox okresowo wysyła przy użyciu telemetrii podstawowe informacje dotyczące ostatniej próby synchronizacji danych, takie jak data i godzina, stan powodzenia oraz typ urządzenia, które próbuje wykonać synchronizację. Dostępna jest również [dokumentacja](https://firefox-source-docs.mozilla.org/toolkit/components/telemetry/telemetry/data/sync-ping.html).

[Uzyskaj więcej informacji](https://support.mozilla.org/kb/how-do-i-set-sync-my-computer), łącznie ze sposobem wyłączenia lub wyłączenia synchronizacji.

### Lokalizacja {: #location-services }

* __Dane lokalizacji dla usługi geolokalizacji Google__: Firefox zawsze pyta użytkownika o pozwolenie przed określeniem i udostępnieniem lokalizacji witrynie, która tego żąda (np. gdy witryna potrzebuje lokalizacji użytkownika w celu zapewnienia wskazówek dojazdu). Aby określić lokalizację, Firefox może wykorzystać funkcje geolokalizacji systemu operacyjnego, sieci Wi-Fi, stacje bazowe telefonii komórkowej i adres IP, a także może wysyłać te dane do usługi geolokalizacji Google, która ma własną [politykę prywatności](https://www.google.com/privacy/lsf.html).

[Więcej informacji](https://www.mozilla.org/firefox/geolocation/).

### Powiadomienia z witryn {: #push-notifications }

* __Dane połączeń__: Jeśli użytkownik zezwolił witrynie na wysyłanie powiadomień, Firefox łączy się z firmą Mozilla i używa adresu IP użytkownika do przekazania wiadomości. Mozilla nie ma dostępu do zawartości wiadomości.

* __Dane dotyczące interakcji__: Otrzymujemy zagregowane dane, w tym liczbę subskrypcji i anulowania subskrypcji powiadomień z witryn, liczbę wysłanych wiadomości, sygnatury czasowe i nadawców (co może obejmować określonych dostawców witryn).

Przeczytaj [pełną dokumentację](https://mozilla-push-service.readthedocs.io/en/latest/) lub [uzyskaj więcej informacji](https://support.mozilla.org/kb/push-notifications-firefox), w tym na temat anulowania zgody na powiadomienia z witryn.

### Dodatki {: #addons }

Dodatki można instalować na stronie addons.mozilla.org („AMO”) lub przy użyciu Menedżera dodatków Firefoksa, który jest dostępny za pośrednictwem przycisku menu Firefoksa na pasku narzędzi.

* __Zapytania wyszukiwania__: Zapytania wyszukiwania w Menedżerze dodatków są wysyłane do firmy Mozilla w celu dostarczenia rekomendacji dodatków.

* __Dane dotyczące interakcji__: Otrzymujemy zagregowane dane dotyczące odwiedzin w witrynie AMO i Menedżerze dodatków w Firefoksie, a także interakcji z zawartością tych stron. Przeczytaj informacje na temat zasad przetwarzania danych w [witrynach firmy Mozilla](https://www.mozilla.org/privacy/websites/).

* __Dane techniczne dotyczące aktualizacji__: Firefox okresowo łączy się z firmą Mozilla w celu zainstalowania aktualizacji dodatków. Informacje o zainstalowanych dodatkach, wersji Firefoksa, języku i systemie operacyjnym urządzenia są używane w celu zastosowania prawidłowych aktualizacji.

---

### Przypis

Aby złożyć wniosek dotyczący danych osobowych, należy skontaktować się z nami za pośrednictwem [Portalu wniosków o dostęp do danych osobowych](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0). W razie jakichkolwiek innych pytań dotyczących danych osobowych lub naszych praktyk w zakresie ochrony prywatności, prosimy o kontakt pod adresem compliance@mozilla.com. Odpowiadamy na wszystkie wnioski otrzymywane od osób pragnących skorzystać z przysługujących im praw w zakresie ochrony danych zgodnie z obowiązującymi przepisami o ochronie danych.

Niniejsze zasady prywatności dotyczą najnowszej ogólnie dostępnej wersji przeglądarki Firefox dystrybuowanej przez firmę Mozilla. Jeśli użytkownik uzyskał przeglądarkę Firefox z innego miejsca lub korzysta ze starszej wersji, kopia przeglądarki może mieć inne postanowienia ochrony prywatności.
{: #pre-release }

Wersje przeglądarki Firefox firmy Mozilla wcześniejsze niż wydanie publiczne (dystrybuowane przy użyciu kanałów takich, jak Nightly, Beta, Developer Edition i TestFlight) to platformy tworzenia oprogramowania, które są często aktualizowane o eksperymentalne funkcje i badania. Wersje te (oprócz gromadzenia przez nie danych, które zostało opisane w niniejszych Uwagach dotyczących prywatności) domyślnie mogą wysyłać różne typy danych związanych z aktywnością internetową i awariami do firmy Mozilla, a w niektórych przypadkach do naszych partnerów. Wszelkie gromadzenie lub udostępnianie danych podlega [polityce gromadzenia danych firmy Firefox](https://wiki.mozilla.org/Firefox/Data_Collection), zawsze będzie przejrzyste i będzie można nim kontrolować.
