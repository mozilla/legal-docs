# Zasady ochrony prywatności

*Data wejścia w życie: 3 kwietnia 2024 r.*
{: datetime="2024-04-03" }

Niniejsze powiadomienie opisuje Zasady ochrony prywatności, które mają zastosowanie do wszystkich informacji zbieranych lub przekazywanych podczas instalowania lub używania aplikacji Pocket albo jakiegokolwiek innego oprogramowania własnościowego lub usług, które dostarczamy, a także podczas odwiedzania naszej witryny internetowej (wszystkie te elementy są określane zbiorczo w niniejszym dokumencie jako „Technologie Pocket”). Technologie Pocket są własnością firmy Mozilla Corporation (dalej nazywaną „my”, „nas”, „nasze”, „Mozilla”), są przez nią licencjonowane oraz są obsługiwane przez jednostkę biznesową firmy Mozilla znaną jako „Pocket”, która opracowała aplikacje i usługi do użytku w połączeniu z różnymi urządzeniami i platformami, w tym między innymi Windows, Mac, iPhone, iPad, Kindle Fire, Android, BlackBerry, Windows Phone, Chrome, Safari, Firefox oraz innymi urządzeniami mobilnymi i komputerami.

Rozumiemy obawy użytkowników dotyczące prywatności. Chcemy, aby użytkownik zrozumiał, jakie rodzaje informacji zbieramy i co może się z nimi stać, jeśli zainstaluje aplikację Pocket, odwiedzi witrynę Pocket lub użyje którejkolwiek z Technologii Pocket.

Nasze Zasady ochrony prywatności zawierają następujące postanowienia, a do każdego z nich możesz przejść, wybierając poniższe łącza:

* [Konta użytkowników i gromadzenie informacji](#accounts)
* [Gromadzenie danych jako część korzystania z usługi Pocket](#passive)
* [Użycie plików cookie i analityki](#cookies)
* [Użycie danych](#use)
* [Udostępnianie danych](#sharing)
* [Przechowywanie danych](#keeping)
* [Przekazywanie danych](#transfer)
* [Bezpieczeństwo](#security)
* [Phishing](#phishing)
* [Zarządzanie ustawieniami prywatności i adresu e-mail](#opt-out)
* [Zmiany w zasadach](#amendments)
* [Kontakt](#contact)

## Konta użytkowników i gromadzenie informacji {: #accounts }

Do odwiedzenia witryny Pocket nie jest wymagane utworzenie konta użytkownika ani podanie jakichkolwiek danych osobowych. Do korzystania z naszej aplikacji wymagane jest jednak założenie konta użytkownika. Podczas rejestracji wymagane jest podanie nazwy, hasła i prawidłowego adresu e-mail.

Jeśli użytkownik zdecyduje się udostępnić artykuły, filmy lub inne treści innej osobie, poprosimy o podanie prawidłowego adresu e-mail tej osoby. Możemy również poprosić o podanie nazwy użytkownika i hasła do witryn internetowych stron trzecich w celu uzyskania dostępu do artykułów i informacji publikowanych w tych witrynach. Gromadzimy również dane, gdy użytkownik kontaktuje się z nami w celu uzyskania wsparcia lub pomocy, przesyła wniosek lub w inny sposób komunikuje się z nami. Dane przekazane przez użytkownika umożliwiają nam dostosowanie i udoskonalenie usług, które świadczymy. Ponadto pomaga nam to komunikować się z użytkownikiem w sprawie naszych nowości, wydarzeń, promocji i nowych produktów.

Jeśli użytkownik zdecyduje się na subskrypcję naszej płatnej usługi subskrypcyjnej, zewnętrzne firmy przetwarzające płatności będą zbierać i obsługiwać dane karty kredytowej użytkownika oraz powiązane informacje dotyczące płatności. Wykorzystanie danych osobowych przez takie podmioty zewnętrzne jest regulowane przez ich zasady ochrony prywatności.

## Gromadzenie danych jako część korzystania z usługi Pocket {: #passive }

Oprócz informacji, które użytkownik przekazuje nam podczas rejestracji konta użytkownika, zbieramy informacje o adresach URL, tytułach i zawartości witryn internetowych oraz inne informacje, które użytkownik zapisuje w Pocket. Rodzaje zbieranych przez nas informacji obejmują typ przeglądarki, typ urządzenia, strefę czasową, język i inne informacje związane ze sposobem, w jaki użytkownik uzyskuje dostęp do Technologii Pocket. Jeśli użytkownik korzysta z urządzenia mobilnego, gromadzimy identyfikatory reklamowe udostępniane przez firmę Apple w systemie iOS i przez Google w systemie Android. Identyfikator można zmienić w ustawieniach urządzenia. Gromadzimy również dane na temat korzystania z Technologii Pocket przez użytkownika, abyśmy mogli świadczyć nasze usługi. Na przykład w ramach udostępniania funkcji synchronizacji Pocket synchronizujemy informacje o elementach zapisywanych i przeglądanych przez użytkownika w aplikacji, dzięki czemu jego lista, tagi, pozycja przewijania oraz inne informacje dotyczące konta i użytkowania mogą być synchronizowane na wszystkich urządzeniach użytkownika.

## Użycie plików cookie i analityki {: #cookies }

### Typy i przeznaczenie

Korzystamy z czterech typów plików cookie i narzędzi analitycznych w następujących celach:

* Niezbędne: Te pliki cookie są niezbędne do funkcjonowania naszej witryny internetowej. Nie można ich wyłączyć. Użytkownik może ustawić swoją przeglądarkę tak, aby blokowała te pliki cookie lub ostrzegała o nich, ale może to spowodować, że część witryny nie będzie działać prawidłowo. Te pliki cookie nie przechowują żadnych informacji umożliwiających identyfikację użytkownika i o ile nie włączono spersonalizowanych reklamowych plików cookie, reklamy nie są spersonalizowane.
* Preferencyjne: Umieszczamy te pliki cookie na urządzeniu użytkownika, aby zapamiętać preferencje konta i ustawienia językowe użytkownika. Wyłączenie tych plików cookie może spowodować uszkodzenie niektórych funkcji.
* Analityczne: Umieszczamy te pliki cookie na urządzeniu użytkownika, aby pomóc nam zrozumieć, jak użytkownicy angażują się w naszą witrynę internetową i produkt. Na przykład korzystamy z Google Analytics i innych narzędzi, aby zrozumieć, które strony internetowe Pocket są popularne. W naszych wiadomościach e-mail używamy również pikseli w celu gromadzenia informacji o użytkowaniu.
* Spersonalizowane reklamowe: Niektóre strony internetowe Pocket zawierają reklamy. Jeśli użytkownik wyrazi na to zgodę, partnerzy reklamowi Pocket będą umieszczać reklamowe pliki cookie na urządzeniu użytkownika, aby spersonalizować reklamy, które użytkownik widzi tutaj i w innych witrynach internetowych. Jeśli użytkownik odtwarza film z YouTube w Pocket, YouTube może umieścić na urządzeniu użytkownika pliki cookie, które mogą być wykorzystane do personalizacji. Freestar, nasz partner w zakresie spersonalizowanych reklam na naszych stronach z artykułami syndykowanymi, ma własne [Zasady ochrony prywatności](https://freestar.com/privacy-policy/).

### Wybory użytkownika

* Narzędzie preferencji plików cookie: Narzędzie preferencji plików cookie: Domyślnie Pocket ustawia niezbędne pliki cookie, a wyłącza wszystkie inne typy plików cookie. Ustawieniami tych plików cookie można zarządzać za pomocą narzędzia preferencji plików cookie. [Więcej informacji](https://help.getpocket.com/article/1163-pocket-website-cookies-faq).
* Przeglądarka użytkownika: Menu preferencji przeglądarki umożliwia także zarządzanie plikami cookie i zapobieganie śledzeniu przez inne witryny.
* Google Analytics: Domyślnie analityczne pliki cookie, w tym Google Analytics, są wyłączone. Jeśli użytkownik wyrazi zgodę na analityczne pliki cookie, Google Analytics pozwala nam zrozumieć, w jaki sposób użytkownik wchodzi w interakcję z naszą witryną, i mierzyć jej wydajność w celu poprawy komfortu użytkowania.
* Dodatkowe narzędzia do rezygnacji: Niektóre organizacje zewnętrzne zapewniają sposoby rezygnacji ze spersonalizowanych reklam dostarczanych przez uczestniczące w nich firmy. Informacje na temat sposobu rezygnacji można znaleźć w witrynach tych organizacji: [narzędzia do rezygnacji Network Advertising Initiative](https://optout.networkadvertising.org/?c=1), [narzędzie Digital Advertising Initiative’s Browser Check](https://optout.aboutads.info/?c=2) oraz [Your Ad Choices organizacji European Interactive Digital Advertising Alliance](https://www.youronlinechoices.com/uk/your-ad-choices).

## Użycie danych {: #use }

Wykorzystujemy dane osobowe użytkownika, aby odpowiadać na prośby użytkownika i realizować naszą umowę z użytkownikiem. Możemy to zrobić, na przykład, wykorzystując dane kontaktowe użytkownika w celu odpowiedzi na jego zapytania, zapewnienia obsługi klienta oraz dostarczenia produktów lub usług, o które użytkownik prosił. Ponadto, jeśli użytkownik zdecyduje się wykorzystać Technologie Pocket do udostępnienia treści innej osobie, wykorzystamy adres e-mail odbiorcy lub informacje o jego koncie użytkownika w celu świadczenia tej usługi, ale nie wykorzystamy tego adresu e-mail w żadnym innym celu.

Mamy również uzasadniony interes biznesowy, aby obsługiwać i ulepszać nasze usługi, takie jak zapisywanie artykułów, filmów lub innych treści w Pocket i udostępnianie takich treści i rekomendacji w późniejszym czasie na dowolnym urządzeniu, z którego korzysta użytkownik, aby uzyskać dostęp do Technologii Pocket. Korzystamy również z nieidentyfikujących, zagregowanych informacji do analizowania sposobu, w jaki Technologie Pocket są używane, co pozwala nam również na ulepszanie naszych usług. Wykorzystywane przez nas zagregowane informacje obejmują sposób, w jaki artykuły, filmy lub treści były udostępniane, zapisywane i udostępniane. Możemy wykorzystywać zagregowane informacje do oferowania listy najlepszych witryn lub treści, do przedstawiania rekomendacji dla naszych użytkowników, do sporządzania raportów dotyczących użytkowania i trendów, do ulepszania oferowanych przez nas produktów i usług oraz do opracowywania nowych produktów i usług.

## Udostępnianie danych {: #sharing }

Z wyjątkiem przypadków opisanych poniżej, nie udostępniamy żadnych danych umożliwiających identyfikację osoby, chyba że użytkownik wyraźnie wyrazi zgodę na takie działanie.

### Zawartość publiczna

Jeśli użytkownik zdecyduje się udostępnić publicznie zapisane treści, możemy udostępnić te informacje innym osobom zgodnie z wybranymi przez użytkownika opcjami. Ponadto, jeśli użytkownik zdecyduje się wykorzystać Technologie Pocket do udostępnienia artykułów, filmów lub innych treści innej osobie, wyślemy w imieniu użytkownika wiadomość e-mail do tej osoby z łączem do udostępnionej treści.

### Zagregowane dane

Udostępniamy również stronom trzecim, w tym dostawcom treści, operatorom witryn internetowych, reklamodawcom i wydawcom, zagregowane, nieosobowe dane i związane z nimi informacje o użytkowaniu, które nie zawierają żadnych danych osobowych mogących zidentyfikować użytkownika lub innego indywidualnego użytkownika. Na przykład możemy udostępnić dostawcy treści listę najczęściej zapisywanych artykułów w Pocket w oparciu o analizę zbiorczych, anonimowych danych użytkowników, ale nie udostępnimy temu dostawcy treści żadnych danych osobowych dotyczących takich użytkowników.

### Łącza do innych witryn i aplikacji

Jeśli użytkownik się na to zdecyduje, może połączyć swoje konto Pocket z aplikacjami innych firm, aby uzyskać dodatkowe funkcje, takie jak zapisywanie z ulubionych aplikacji lub inne wyjątkowe funkcje stworzone przez deweloperów stron trzecich. W aplikacji Pocket zapewniliśmy mechanizmy kontrolne, dzięki którym użytkownik może kontrolować informacje udostępniane dostawcom produktów i usług stron trzecich. Na przykład użytkownik może otrzymać informację, że inna aplikacja, z której korzysta, chce połączyć się z kontem Pocket użytkownika. W niektórych przypadkach takie aplikacje będą żądać dostępu do pewnych danych na koncie Pocket użytkownika, takich jak lista Pocket użytkownika lub preferowane tematy, strony i autorzy (opracowane przez nas na podstawie treści zapisanych przez użytkownika w Pocket), aby mogły dostosować swoje usługi. Zanim jednak taki dostęp zostanie zapewniony, użytkownik zostanie poproszony o wyrażenie zgody na udostępnienie takich informacji. Chociaż Technologie Pocket mogą być używane w połączeniu z produktami i usługami stron trzecich, nie jesteśmy związani z takimi stronami trzecimi i nie mamy nad nimi żadnej kontroli. O ile niniejsze Zasady ochrony prywatności nie stanowią inaczej, niniejszy dokument dotyczy wyłącznie wykorzystania i ujawniania informacji, które zbieramy od użytkownika. Zachęcamy do sprawdzenia zasad ochrony prywatności każdego dostawcy produktów lub usług stron trzecich, z którym użytkownik zdecyduje się połączyć swoje konto Pocket. W przypadku korzystania z Pocket do zapisywania treści z serwisu YouTube treści te będą udostępniane usłudze Pocket za pośrednictwem usług API YouTube, natomiast użytkownik nadal będzie korzystał z hostingu serwisu YouTube. Korzystanie przez użytkownika z treści serwisu YouTube podlega [Zasadom ochrony prywatności firmy Google](https://policies.google.com/privacy).

### Współpraca ze stronami trzecimi

Możemy współpracować z zaufanymi stronami trzecimi w celu ułatwienia jednego lub więcej aspektów produktów, usług lub funkcji, które zapewniamy użytkownikowi, a niektóre dane osobowe użytkownika możemy przekazać bezpośrednio tym stronom trzecim. Na przykład, jak omówiono powyżej, możemy korzystać z zewnętrznej firmy przetwarzającej płatności w celu przetwarzania płatności za naszą płatną usługę subskrypcji. Możemy również udostępniać ograniczone zagregowane dane naszym partnerom reklamowym (przeczytaj więcej w sekcji „Zagregowane dane” powyżej). Strony te podlegają zawartym z nami umowom o zachowaniu poufności oraz innym ograniczeniom prawnym, które zabraniają im wykorzystywania informacji, które im przekazujemy, do celów innych niż omówione powyżej, chyba że użytkownik wyraźnie wyraził zgodę lub udzielił wcześniejszej zgody na dodatkowe wykorzystanie. W przypadku korzystania z funkcji „Odsłuchaj” możemy udostępnić treść artykułu do usługi zewnętrznej w celu przeczytania artykułu na głos.

### Udostępnianie zgodnie z wymogami prawa lub sprzedaż aktywów

W przypadku przejęcia nas lub niektórych naszych aktywów dane użytkowników mogą znaleźć się wśród przekazywanych aktywów.

Chociaż staramy się chronić dane osobowe naszych użytkowników, ujawnimy dane osobowe, jeśli będzie to wymagane przez prawo lub w dobrej wierze, że takie działanie jest konieczne. Postępujemy zgodnie z prawem za każdym razem, gdy otrzymujemy zapytania na temat użytkownika od instytucji rządowej lub związane z pozwem sądowym. Powiadomimy użytkownika, gdy zostaniemy poproszeni o przekazanie danych osobowych użytkownika w ten sposób, chyba że zostanie nam to prawnie zabronione. Gdy otrzymujemy takie prośby, ujawniamy informacje umożliwiające identyfikację użytkownika tylko wtedy, gdy w dobrej wierze uznajemy, że ujawnienie jest konieczne lub właściwe w świetle obowiązującego prawa. Żadne z postanowień niniejszych zasad nie ma na celu ograniczenia jakichkolwiek środków obrony prawnej lub zastrzeżeń, jakie użytkownik może mieć wobec żądania ujawnienia informacji od strony trzeciej.

## Przechowywanie danych {: #keeping }

Będziemy przechowywać dane użytkownika tylko tak długo, jak długo będą one potrzebne do świadczenia użytkownikowi usług, zarządzania naszą działalnością albo zgodnie z wymaganiami prawnymi lub umownymi.

## Przekazywanie danych {: #transfer }

Jesteśmy organizacją globalną i nasze komputery znajdują się w wielu różnych miejscach na świecie. Korzystamy również z usług dostawców, których komputery również mogą znajdować się w różnych krajach. Oznacza to, że dane użytkownika mogą trafić na jeden z tych komputerów w innym kraju, a w kraju tym mogą obowiązywać inne przepisy dotyczące ochrony danych niż w kraju użytkownika. Udzielając nam informacji, użytkownik wyraża zgodę na tego rodzaju przekazywanie danych. Bez względu na to, w jakim kraju znajdują się dane użytkownika, przestrzegamy obowiązującego prawa, a także będziemy przestrzegać zobowiązań podjętych w niniejszych zasadach ochrony prywatności.

## Bezpieczeństwo {: #security }

Zawarliśmy umowy ze stronami trzecimi i przyjęliśmy inne środki bezpieczeństwa w celu ochrony przed utratą, niewłaściwym wykorzystaniem i/lub nieuprawnioną zmianą danych znajdujących się pod naszą kontrolą lub pod kontrolą naszych dostawców usług. Dane osobowe użytkowników są chronione przy użyciu metod bezpieczeństwa zarówno online, jak i offline, w tym zapór sieciowych, haseł i ograniczonego fizycznego dostępu do miejsc, w których przechowywane są dane użytkowników. Chociaż stosujemy standardowe praktyki branżowe w celu ochrony prywatności użytkowników, nie obiecujemy, a użytkownik nie powinien oczekiwać, że jego dane osobowe lub prywatne wiadomości zawsze będą wolne od problemów związanych z bezpieczeństwem. W przypadku naruszenia bezpieczeństwa dotyczącego danych osobowych użytkownika ujawnimy użytkownikowi wszelkie wymagane prawem informacje w możliwie najkrótszym czasie i bez nieuzasadnionej zwłoki, zgodnie z uzasadnionymi interesami organów ścigania lub wszelkimi środkami niezbędnymi do określenia zakresu naruszenia i przywrócenia rozsądnej integralności systemu danych.

## Phishing {: #phishing }

Kradzież tożsamości i praktyka znana obecnie jako „phishing” to kwestie, które Pocket uznaje za bardzo ważne. Zabezpieczenie danych, które pomogą chronić użytkowników przed kradzieżą tożsamości, jest najwyższym priorytetem. W żadnym momencie nie żądamy i nie będziemy żądać podania nazwy użytkownika, hasła, informacji o karcie kredytowej lub krajowego numeru identyfikacyjnego w niezamówionej wiadomości e-mail lub komunikacji telefonicznej. Więcej informacji na temat phishingu można znaleźć w witrynie Federalnej Komisji Handlu.

## Zarządzanie ustawieniami prywatności i adresu e-mail {: #opt-out }

Użytkownik może uzyskać dostęp, poprawić lub usunąć swoje dane osobowe oraz wyeksportować swoje dane ze swojego Profilu Pocket. Użytkownik może również przeglądać i kontrolować, które usługi stron trzecich, jeśli w ogóle, chce połączyć ze swoim kontem Pocket. Ustawienia te są dostępne pod adresem: <https://getpocket.com/options>

W ramach naszych domyślnych ustawień udostępniania zapisanych i polecanych treści wysyłamy wiadomości e-mail do naszych użytkowników. Użytkownik może zrezygnować z otrzymywania tych informacji oraz aktualizacji dotyczących naszej usługi i korzystania z niej, używając funkcji rezygnacji z subskrypcji w każdej z naszych wiadomości e-mail lub w ustawieniach swojego konta. Postaramy się komunikować z użytkownikiem wyłącznie zgodnie z jego instrukcjami, choć rozpatrzenie wniosku użytkownika może zająć trochę czasu.

## Zmiany w zasadach {: #amendments }

Należy pamiętać, że niniejsze Zasady ochrony prywatności będzie się zmieniać od czasu do czasu. Możemy zmienić niniejsze Zasady ochrony prywatności w dowolnym momencie, umieszczając zmienione warunki w naszej witrynie, do której można uzyskać dostęp pod adresem [getpocket.com](https://getpocket.com/), bądź za pośrednictwem opcji lub menu pomocy w aplikacji Pocket. Wszystkie zmienione warunki będą automatycznie obowiązywać po upływie trzydziestu (30) dni od ich pierwotnego zamieszczenia w witrynie. Jeśli wprowadzimy jakiekolwiek istotne zmiany w naszych Zasadach ochrony prywatności, które wpłyną na dane użytkowników już przechowywane w naszej bazie danych, zamieścimy w naszej witrynie wyraźne powiadomienie informujące użytkowników o zmianie naszych Zasad ochrony prywatności. Nasze wykorzystanie danych użytkowników podlega warunkom naszych Zasad ochrony prywatności obowiązujących w momencie pierwszego użycia naszej aplikacji lub po trzydziestu (30) dniach od zmiany warunków, jak wyjaśniono powyżej.

## Kontakt {: #contact }

W przypadku pytań lub wątpliwości dotyczących niniejszych Zasad ochrony prywatności należy skontaktować się z nami pod adresem [privacy@getpocket.com](mailto:privacy@getpocket.com) lub [https://help.getpocket.com/contact](https://help.getpocket.com/contact).

W razie jakichkolwiek innych pytań dotyczących danych osobowych lub naszych praktyk w zakresie ochrony prywatności prosimy o kontakt pod adresem [dpo@mozilla.com](mailto:dpo@mozilla.com) lub o kontakt z naszym inspektorem ochrony danych pod adresem:

Bird & Bird DPO Services SRL  
Avenue Louise 235 b 1  
1050 Brussels  
Belgium  

Odpowiadamy na wszystkie wnioski otrzymywane od osób pragnących skorzystać z przysługujących im praw w zakresie ochrony danych zgodnie z obowiązującymi przepisami o ochronie danych. Użytkownik ma również prawo złożyć skargę do lokalnego organu ochrony danych.
