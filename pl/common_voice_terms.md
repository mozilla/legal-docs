# Warunki prawne inicjatywy Common Voice

Data wejścia w życie: 30 listopada 2018 r.{: datetime="2018-11-30" }

Za pośrednictwem Common Voice Użytkownik może przekazać swój głos, pisemne zdania i inne zasoby, których potrzebujemy, aby zbudować bazę danych głosowych open source, którą każdy może wykorzystać do tworzenia innowacyjnych aplikacji do rozpoznawania głosu na urządzeniach i w Internecie.

Uczestnictwo w Common Voice jest możliwe tylko w przypadku zaakceptowania tych Warunków.

## 1. Kwalifikacja
Inicjatywa Common Voice jest otwarta dla wszystkich osób w wieku powyżej 19 lat. Jeśli Użytkownik ma 19 lat lub mniej, musi uzyskać zgodę rodzica lub opiekuna, który będzie nadzorować uczestnictwo Użytkownika w Common Voice.

Common Voice stanowi część społeczności Mozilli. Oznacza to, że w przypadku przystąpienia do inicjatywy Użytkownik zgadza się przestrzegać [Wytycznych dotyczących uczestnictwa w społeczności Mozilli](https://www.mozilla.org/about/governance/policies/participation/).

## 2. Wkład Użytkownika 
Bazę danych Mozilla Common Voice udostępniamy na warunkach licencji [Creative Commons CC0 Przekazanie do Domeny Publicznej](https://creativecommons.org/publicdomain/zero/1.0/). Oznacza to, że jest ona publiczna, a my zrzekliśmy się wszelkich praw autorskich w zakresie, w jakim jest to możliwe na mocy prawa. W przypadku uczestnictwa w inicjatywie Common Voice wymagamy od Użytkownika tego samego. Użytkownik musi zaakceptować, że Mozilla może oferować publicznie cały Wkład Użytkownika (w tym tekst, nagrania, weryfikacje i opinie) w ramach licencji [CC0](https://creativecommons.org/publicdomain/zero/1.0/) Przekazanie do Domeny Publicznej.

Aby przystąpić do inicjatywy Common Voice, Mozilla wymagamy również od Użytkownika złożenia dwóch zapewnień:

Po pierwsze, że Wkład Użytkownika jest całkowicie jego własnym dziełem.

Po drugie, że Wkład Użytkownika nie narusza żadnych praw osób trzecich. 

Jeśli Użytkownik nie może złożyć takich zapewnień, nie może uczestniczyć w inicjatywie Common Voice. 

## 3. Konto Użytkownika
W celu udziału w Common Voice nie jest konieczne tworzenie konta. 

Jeśli Użytkownik utworzy konto, Mozilla może poprosić o podanie adresu e-mail i wybranej nazwy a użytkownika. Opcjonalnie można również podać awatar i pewne dane demograficzne, które pomogą nam zrozumieć, jak uczyć maszyny, aby zrozumieć ludzi, którzy mają różny akcent, wiek, płeć i pochodzenie.

Kiedy Użytkownik poda dane dotyczące swoje konta, przyzna Mozilli wszystkie uprawnienia wymagane do następujących celów: 
śledzenie informacji dotyczących Wkładu Użytkownika, łącznie z nagraniami dźwięku, tekstem i weryfikacjami; 
powiązanie tych danych z kontem Użytkownika, adresem e-mail, nazwą użytkownika i podanymi danymi demograficznymi;
publiczne publikowanie Wkładu Użytkownika wraz ze wszystkimi danymi demograficznymi;
publikowanie wskaźników dotyczących Wkładu Użytkownika (takich jak liczba nagrań i języki) wraz z nazwą użytkownika na tablicy liderów.

Mozilla nie będzie publicznie zamieszczać ani publikować adresu e-mail Użytkownika.

Użytkownik może zdecydować, że nie chce pojawiać się na tablicach liderów. W takim przypadku Mozilla nie będzie publikować danych dotyczących nagrań Użytkownika w powiązaniu z jego nazwą użytkownika. Jednak Mozilla nadal będzie udostępniać publicznie tekst i nagrania Użytkownika w ramach inicjatywy Common Voice oraz dołączać informacje o nagraniach Użytkownika w ogólnych wskaźnikach, które są dostępne publicznie.

## 4. Komunikacja
Jeśli Użytkownik zasubskrybuje nasze biuletyny lub zarejestruje konto związane z Common Voice, może otrzymywać od nas powiązane ze swoim kontem wiadomości e-mail. 

## 5. Zastrzeżenia

Uczestnicząc w inicjatywie Common Voice, Użytkownik zgadza się, że Mozilla nie będzie w żaden sposób odpowiedzialna za niemożność korzystania z Common Voice ani za jakiekolwiek roszczenia wynikające z niniejszych warunków. Mozilla w szczególności zrzeka się odpowiedzialności za:
szkody pośrednie, szczególne, przypadkowe, wynikowe lub represyjne;
bezpośrednie lub pośrednie szkody z tytułu utraty wartości firmy, przestoju w pracy, utraconych zysków, utraty danych lub nieprawidłowego działania komputera.

Jakakolwiek odpowiedzialność wynikająca z niniejszej umowy jest ograniczona do 500 dolarów.

Użytkownik zgadza się zwolnić Mozillę z wszelkiej odpowiedzialności lub roszczeń, które wynikają z jego udziału w Common Voice.

Mozilla zapewnia usługę w stanie „jak jest”. Mozilla w szczególności zrzeka się wszelkich gwarancji prawnych lub rękojmi, takich jak „przydatność handlowa”, „przydatność do określonego celu” i „nienaruszalność”, oraz gwarancji wynikających z przebiegu transakcji, użytkowania lub handlu. 

## 6. Powiadomienia o naruszeniu
Jeśli Użytkownik uważa, że jakikolwiek element Common Voice narusza jego prawa autorskie lub prawa do znaku towarowego, powinien zapoznać się z [naszymi zasadami dotyczącymi zgłaszania naruszeń](https://www.mozilla.org/about/legal/report-infringement/).

## 7. Aktualizacje
Od czasu do czasu Mozilla może zaktualizować niniejsze Warunki. Zaktualizowane Warunki opublikujemy online. 

Jeśli Użytkownik kontynuuje korzystanie z Common Voice po opublikowaniu zaktualizowanych Warunków, potwierdza w ten sposób, że stanowi to akceptację takich zmian przez niego. Na górze tej strony umieścimy datę wejścia w życie, aby było jasne, kiedy dokonaliśmy ostatniej aktualizacji. 

## 8. Rozwiązanie
Mozilla może w dowolnym momencie zawiesić lub zakończyć dostęp dowolnego użytkownika do Common Voice z dowolnej przyczyny. Jeśli zdecydujemy się zawiesić lub zakończyć dostęp Użytkownika, podejmiemy próbę powiadomienia go przy użyciu adresu e-mail powiązanego z kontem Użytkownika lub kiedy następnym raz podejmie próbę uzyskania dostępu do Common Voice. 

Nagrania przesłane przez Użytkownika do Mozilli pozostaną dostępne publicznie jako część Common Voice, nawet jeśli zawiesimy lub zakończymy dostęp Użytkownika.

## 9. Prawo właściwe
Do niniejszych Warunków ma zastosowanie prawo Kalifornii. Niniejsze Warunki to cała umowa pomiędzy Użytkownikiem a Mozillą dotycząca Common Voice.
