# Zasady prywatności dotyczące kont Mozilla

Wersja 1.0, obowiązuje od 1 listopada 2023 r.
{: datetime="2023-11-01" }

W niniejszych Zasadach prywatności wyjaśniamy, jakie dane na temat użytkownika gromadzi i udostępnia firma Mozilla. Stosujemy się również do praktyk przedstawionych w [Polityce prywatności firmy Mozilla](https://www.mozilla.org/privacy/) w zakresie sposobów, w jakie otrzymujemy, obsługujemy i udostępniamy informacje, gdy użytkownik posiada [konto Mozilla](https://accounts.firefox.com/). Dodatkowe informacje mogą być gromadzone i udostępniane przez różne produkty i usługi, do których użytkownik ma dostęp za pośrednictwem konta Mozilla. Przeczytaj pełną dokumentację lub uzyskaj więcej informacji, łączenie ze sposobem [zarządzania danych konta Mozilla](https://support.mozilla.org/kb/firefox-accounts-managing-account-data) i naszymi zasadami przetwarzania danych w zakresie [witryn i poczty e-mail](https://www.mozilla.org/privacy/websites/). Możesz także przeczytać Zasady prywatności dotyczące usług połączonych z kontem Mozilla, takich jak:

- [Przeglądarka Firefox](https://www.mozilla.org/privacy/firefox/)
- [Firefox Monitor](https://www.mozilla.org/privacy/firefox-monitor)
- [Pocket](https://getpocket.com/privacy/)
- [Firefox Sync](https://www.mozilla.org/privacy/firefox/#sync)
- [Firefox Relay](https://www.mozilla.org/privacy/firefox-relay/)
- [Mozilla VPN](https://www.mozilla.org/privacy/mozilla-vpn/)
- [MDN Plus](https://www.mozilla.org/privacy/mdn-plus/)
- [Mozilla Hubs](https://www.mozilla.org/privacy/hubs/)
- [Thunderbird](https://www.mozilla.org/privacy/thunderbird/)

## Co warto wiedzieć

__Dane dotyczące rejestracji.__ Mozilla otrzymuje adres e-mail użytkownika i skrót hasła podczas tworzenia konta Mozilla. Użytkownik może podać swój wiek, a także dołączyć nazwę wyświetlaną lub zdjęcie profilowe. Adres e-mail jest wysyłany do naszego dostawcy usług e-mail, firmy Acoustic, która ma własne [zasady prywatności](https://acoustic.com/privacy-notice/); do komunikacji z użytkownikiem używamy usług firmy Acoustic.

__Dane lokalizacji.__ Używamy adresu IP w celu przybliżenia lokalizacji użytkownika, aby zapobiegać oszustwom i nadużyciom w naszych produktach. Będziemy wysyłać alerty e-mail, jeśli wykryjemy podejrzaną aktywność, taką jako logowanie na konto z innych lokalizacji. 

__Dane dotyczące interakcji.__ Otrzymujemy dane takie jak wizyty użytkownika w [witrynie konta Mozilla](https://accounts.firefox.com/), panelach i preferencjach menu, produkty i usługi, z których użytkownik korzysta w związku z kontem Mozilla oraz interakcje użytkownika z naszymi wiadomościami e-mail i SMS. Wykorzystujemy te dane do zrozumienia sposobu korzystania przez użytkownika z naszych produktów i usług oraz do wysyłania użytkownikowi bardziej przydatnych wskazówek dotyczących konta Mozilla oraz wiadomości w produkcie. Dowiedz się więcej o danych dotyczących interakcji gromadzonych przez nas w usłudze [Glean Dictionary](https://dictionary.telemetry.mozilla.org/apps/accounts_frontend) i naszej [Dokumentacji danych](https://docs.telemetry.mozilla.org/datasets/fxa).

__Dane techniczne.__ Aby wyświetlać urządzenia zsynchronizowane z kontem Mozilla i zapewnić funkcje bezpieczeństwa, przechowujemy informacje o systemie operacyjnym urządzenia, przeglądarce i wersji, sygnaturę czasową i ustawienia regionalne oraz analogiczne informacje dla urządzeń połączonych z kontem użytkownika. Jeśli użytkownik użyje konta Mozilla w celu zalogowania się do innych witryn lub usług (takich jak Pocket lub Mozilla VPN), otrzymamy z tych usług sygnaturę czasową logowania użytkownika.

## Inne informacje, które należy znać

Tutaj można dowiedzieć się więcej o [zarządzaniu swoimi danymi](https://support.mozilla.org/kb/firefox-accounts-managing-account-data) oraz o sposobie [włączania lub wyłączania synchronizacji](https://support.mozilla.org/kb/how-do-i-set-sync-my-computer). Ponadto wiele informacji, które przechowujemy na temat użytkowników kont Mozilla, jest łatwo dostępnych po [zalogowaniu się](https://accounts.firefox.com/signin) na konto, gdzie można również zaktualizować swoje [ustawienia udostępniania danych](https://accounts.firefox.com/settings/). Aby złożyć wniosek dotyczący danych osobowych, należy skontaktować się z nami za pośrednictwem [Portalu wniosków o dostęp do danych osobowych](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0).

W razie jakichkolwiek innych pytań dotyczących danych osobowych lub naszych praktyk w zakresie ochrony prywatności, prosimy o kontakt pod adresem compliance@mozilla.com. Odpowiadamy na wszystkie wnioski otrzymywane od osób pragnących skorzystać z przysługujących im praw w zakresie ochrony danych zgodnie z obowiązującymi przepisami o ochronie danych.
