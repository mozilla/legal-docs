# Amabwiriza agenga ubuzima bwite ya Common Voice 

Yatangiye kubahirizwa tariki ya 15 Kanama 2019 {: datetime="2019-08-15" }

## Ubuzima bwite

Iyo Mozilla (ni ukuvuga twe), twakiriye amakuru uduhaye, [Amabwiriza agenga ubuzima bwite ya Mozilla](https://www.mozilla.org/privacy) asobanura uko dufata ayo makuru.

* **Amakuru y'umwirondoro.** Ushobora guhitamo kutwoherereza amakuru yawe nk'imivugire yawe, imyaka yawe, n'igitsina cyawe. Twe nâ€™abandi bashakashatsi bidufasha kunoza no gushyiraho ikoranabuhanga n'ibikoresho bihindura imvugo mo umwandiko.

* **Amakuru ya konti.** Ntukeneye gufunguza konti kugira ngo ukoreshe Common Voice. Nuhitamo gufunguza konti, turabona izina ry'ukoresha n'ifotondanga byawe, iyo hari iyo watanze. Aderesi imeyiri yawe ihuzwa n'amakuru y'umwirondoro n'imikorere byawe ariko ntibitangazwa mu ruhame. Tugaragaza urutonde rw'abayoboye rugaragaza umubare w'amajwi abakoresha bafashe. Ufite amahitamo waba ubishaka cyangwa utabishaka yo kugaragara ku rutonde rw'abayoboye. Ushobora gusiba konti yawe maze izina ry'ukoresha na imeyiri byawe na byo bikavanwaho.

* **Akanyamakuru.** Ushobora kwiyandikisha ku kanyamakuru kacu, aho twakira aderesi imeyiri yawe. Ushobora kwiyandukuza igihe cyose maze imeyiri yawe igakurwa ku rutonde rw'abohererezwa akanyamakuru.

* **Gufata amajwi.** Gufata amajwi, hamwe n'amakuru y'umwirondoro yatanzwe ku bushake, bishobora kuboneka mu bubiko bwa Common Voice akaba yakoreshwa na rubanda akanakoreshwa hakurikijwe uruhushya rwa Creative Commons Zero ([CC0](https://creativecommons.org/publicdomain/zero/1.0/)).

* **Umwandiko.** Iyo utanze interuro zanditse, tunashobora gutuma ziboneka mu bubiko bwa Common Voice kugira ngo bikoreshwe na rubanda hakurikijwe [CC0](https://creativecommons.org/publicdomain/zero/1.0/), hanagendewe ku nyandikorugero zacu zose. Ntiduhuza izo nteruro n'amakuru y'umwirondoro utanga.

* **Amakuru y'imikorere.** Dukoresha Google Analytics kugira ngo turusheho kumva uko ukorana na porogaramu ya Common Voice cyangwa urubuga. Urugero: Dushobora gukoresha kuki kugira ngo dukurikirane amakuru yakuwemo ibituma umuntu amenyekana nk'umubare w'amajwifatizo ufata cyangwa wumva, uko ukoresha buto na meni, n'uburebure bwa sesiyo.

* **Amakuru ya tekiniki.** Dukoresha Google Analytics kugira ngo turusheho kumva uko ukorana na porogaramu ya Common Voice cyangwa urubuga. Urugero: Dushobora gukoresha kuki kugira ngo dukurikirane amakuru yakuwemo ibituma umuntu amenyekana nk'umubare w'amajwifatizo ufata cyangwa wumva, uko ukoresha buto na meni, n'uburebure bwa sesiyo. Tunakusanya URL n'imitwe ya paji ya Common Voice usura. Kugira ngo dukomeze kunoza imikoreshereze ya Common Voice, dukusanya amakuru yerekeye ubwoko bwa mushakisha na verisiyo, ingano y'idirishya ry'ireba, n'imigaragarire ya ekara. Bituma dusobanukirwa uko abantu bakorana na Common Voice kugira ngo tuyinoze. Tunakusanya aho uherereye, n'igenamiterere ry'ururimi muri mushakisha yawe kugira ngo dukore uko dushoboye ikugaragarire neza. Niba wifuza kuva mu ikusanyamakuru rya Google Analytics, ushobora kwinjizamo porogaramu nyongera [Google Analytics Opt-out Browser Add-on](https://tools.google.com/dlpage/gaoptout), ihagarika kohereza amakuru kuri Google Analytics. 

[Menya ibindi](https://github.com/mozilla/voice-web/blob/master/docs/data_dictionary.md)

