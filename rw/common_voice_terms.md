# Amabwiriza agenga Common Voice

YaAtangiye gukurikizwa tariki ya 30 Ugushyingo 2018 {: datetime="2018-11-30" }

Binyuze muri Common Voice, ushobora gutanga ijwi ryawe, interuro zanditse, n'ibindi byifashishwa dukeneye kugira ngo dushyireho ububiko bw'amajwi buboneka hose buri wese yakoresha kugira ngo ahange porogaramu zitahura amajwi zikoreshwa ku bikoresho no ku rubuga.

Ushobora kugira uruhare muri Common Voice gusa iyo wemeye aya mabwiriza. 

## 1. Kwemererwa
Common Voice iboneka kuri buri wese urengeje imyaka 19. Iyo ufite imyaka 19 cyangwa utayigejeje, ugomba kuba wabyemerewe n'umubyeyi wawe cyangwa ukurera kandi bagomba kugenzura uruhare rwawe muri Common Voice. 

Common Voice ni umwe mu mishinga igize Mozilla Community. Bityo, iyo uhisemo kuwugiramo uruhare, uba wemeye [Amabwiriza agenga kugira uruhare mu mishinga ya Mozilla Community](https://www.mozilla.org/about/governance/policies/participation/). 

## 2. Umusanzu utanga 
Dutuma ububiko bwa Common Voice ya Mozilla buboneka hakurikijwe [ibitangwa n'indangarubuga rusange bya Creative Commons CC0](https://creativecommons.org/publicdomain/zero/1.0/). Bisobanuye ko ari rusange kandi twavanyeho uburenganzira bw'umuhanzi bwose ku rugero dushoboye hakurikijwe amategeko. Iyo ugize uruhare muri Common Voice, nawe tugusaba kubigenza gutyo. Ugomba kwemera ko Mozilla ishobora guha imisanzu yawe yose (harimo umwandiko, amajwi, kwemeza ibyahinduwe, n'ibitekerezo) rubanda hakurikijwe ibitangwa n'indangarubuga rusange [CC0](https://creativecommons.org/publicdomain/zero/1.0/). 

Kugira ngo ugire uruhare muri Common Voice, Mozilla inasaba ko wemeza ibintu bibiri: 

Icya mbere, ugomba kwemeza ko imisanzu yawe ari wowe wayihimbiye gusa.

Icya kabiri, ugomba kwemeza ko imisanzu yawe itarenga ku burenganzira bw'abandi. 

Niba udashobora kwemeza ibyo bibiri, ushobora kutagira uruhare muri Common Voice. 

## 3. Konti yawe
Ntugomba gufunguza konti kugira ngo ugire uruhare muri Common Voice. 

Iyo ufunguje konti, Mozilla igusaba aderesi imeyiri yawe n'izina ry'ukoreshwa wihitiyemo. Bidategetswe, unashobora gutanga ifotondanga n'amwe mu makuru y'umwirondoro kugira ngo bidufashe gusobanukirwa neza uko twigisha imashini kumenya abantu bavuga mu buryo butandukanye, imyaka yabo, igitsina cyabo, n'aho bakomoka.

Iyo utanze amakuru kuri konti yawe, uba uhayeMozilla impushya zose za ngombwa mu: 
gukurikirana amakuru yerekeye imisanzu yawe, harimo amajwi, umwandiko, no kwemeza ibyahinduwe, 
guhuza ayo makuru na konti, imeyiri, izina ry'ukoresha, n'amakuru y'umwirondoro byawe utanga, no
gutangaza imisanzu yawe mu ruhame hamwe n'amakuru y'umwirondoro ayo ari yo yose,
Gutangaza imibare yerekeye imisanzu yawe (nk'imibare y'amajwi n'indimi) hamwe n'izina ry'ukoresha ryawe ku rutonde rw'abayoboye.

Mozilla ntitangaza mu ruhame cyangwa ngo itangaze aderesi imeyiri yawe. 

Ushobora guhitamo kutagaragara ku rutonde rw'abayoboye. Nubikora, Mozilla ntizatangaza amakuru yerekeye amajwi yawe ajyanye n'izina ry'ukoresha ryawe. Ariko, Mozilla ikomeza gutuma umwandiko n'amajwi byawe biboneka mu ruhame nka kimwe mu bigize Common Voice kandi ishyiramo amakuru yerekeye amajwi yawe mu mibare rusange iboneka mu ruhame.

## 4. Guhana amakuru
Iyo wiyandikishije kugira ngo wakire akanyamakuru cyangwa ukandikisha konti ijyanye na Common Voice, ushobora kwakira imeyiri tukwandikiye ijyanye na konti yawe. 

## 5. Ukutishingira

Mu kugira uruhare muri Common Voice, uba wemeye ko Mozilla itazaryozwa mu buryo ubwo ari bwo bwose kutabasha gukoresha Common Voice cyangwa ikindi kirego cyose gikomotse kuri aya mabwiriza. By'umwihariko, Mozilla ntiyishingira ibikurikira:
Indishyi zitaziguye, zidasanzwe, zikomoka ku mpanuka, zikomoka ku bikorwa byakozwe, cyangwa zigamije guhana
Indishyi zitaziguye cyangwa ziziguye bitewe no kutumvikana, guhagarika akazi, guhomba, kubura amakuru, cyangwa imikorere mibi ya mudasobwa

Uburyozwe ubwo ari bwo bwose buvugwa muri aya masezerano ntiburenga $500. 

Wemeye kutaryoza no kutaka indishyi Mozilla ku buryozwe bwose cyangwa ikirego gikomoka ku kugira uruhare muri Common Voice. 

Mozilla itanga serivisi “uko iri.” By'umwihariko, Mozilla ntiyishingira garanti cyangwa ubwishingire butangwa n'amategeko nk’“imicururizwe,” “ibibereye gukoreshwa ku ntego runaka,” “kutarenga ku mabwiriza,” n'ubwishingire bukomoka ku bikorwa byo gukora ubucuruzi, imikoreshereze cyangwa kugura no kugurisha. 

## 6. Itangazo ryo kumenyesha ibyo kurenga ku mabwiriza
Niba utekereza ko Common Voice yarenze ku burenganzira bw'umuhanzi bwawe cyangwa uburenganzira bw'ikirango cy'ubucuruzi, reba [ingamba zacu ku buryo kurenga ku mabwiriza bimenyeshwamo](https://www.mozilla.org/about/legal/report-infringement/).

## 7. Kuvugurura 
Mu gihe runaka, Mozilla ishobora guhitamo kuvugurura aya mabwiriza. Dutangaza amabwiriza yavuguruwe kuri interineti. 

Nukomeza gukoresha Common Voice nyuma yo kuvugurura amabwiriza, uba wemeye impinduka zashyizwe muri ayo mabwiriza. Dutangaza itariki azatangira gukurikizwaho igashyirwa hejuru kuri iyi paji kugira ngo bigaragare neza igihe duherukira kuyavugurura. 

## 8. Iseswa 
Mozilla ishobora guhagarika by'igihe gito cyangwa gusesa uko umuntu wese agera kuri Common Voice igihe cyose ku mpamvu iyo ari yo yose. Niduhitamo kuguhagarika cyangwa gusesa uko ugera kuri serivisi, tugerageza kukumenyesha hakoreshejwe aderesi imeyiri ijyanye na konti yawe cyangwa ubukurikiyeho ugerageje kugera kuri Common Voice. 

Amajwi wohereza kuri Mozilla akomeza kuboneka mu ruhame nka kimwe mu bigize Common Voice, nubwo twasesa cyangwa twahagarika by'igihe gito kugera kuri serivisi. 

## 9. Amategeko agenga aya mabwiriza
Amategeko yo muri leta ya California ni yo agenga aya mabwiriza. Aya mabwiriza agize amasezerano yose ugirana na Mozilla ku byerekeye Common Voice.
