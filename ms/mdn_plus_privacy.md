## <span class="privacy-header-firefox">Notis Privasi</span> <span class="privacy-header-policy">MDN Plus</span>

Versi 1.2, berkuat kuasa pada 01 November 2023
{: datetime="2023-11-01" }

## Di Mozilla, kami menghasilkan produk dengan mengambil kira privasi anda.

MDN Plus ialah perkhidmatan langganan yang menyediakan fungsian premium. Matlamat MDN Plus adalah untuk menyediakan para pembangun dengan pengalaman MDN yang tersuai, meningkatkan produktiviti mereka dan menjadikan hari-hari mereka lebih bermanfaat.

Notis privasi ini menerangkan jenis data MDN Plus kumpul, kongsi, dan tujuannya. Kami juga mematuhi [Dasar Privasi Mozilla](https://www.mozilla.org/privacy/) untuk cara kami menerima, menangani, dan berkongsi maklumat.

## Perkara yang perlu anda ketahui:

### Maklumat yang kami kumpul {: #InfoWeCollect }

__Maklumat akaun Mozilla.__ Perkhidmatan ini memerlukan akaun Mozilla, yang memberikan MDN Plus akses baca sahaja untuk maklumat profil akaun Mozilla anda, sebagai contoh ID pengguna, avatar, alamat e-mel, lokasi dan langganan produk aktif anda. Ketahui lebih lanjut tentang [amalan data akaun Mozilla](https://www.mozilla.org/privacy/mozilla-accounts).

__Maklumat akaun MDN Plus.__ Apabila anda menggunakan ciri MDN Plus, kami terima data yang diperlukan untuk menyediakan ciri-ciri tersebut kepada anda. Sebagai contoh, jika anda menetapkan halaman disimpan, kami akan terima halaman tersimpan anda.

__Maklumat lokasi.__ MDN Plus menerima alamat IP anda apabila anda mendaftar dan menggunakan perkhidmatannya. Kami menggunakan alamat IP untuk menganggarkan lokasi anda kerana MDN Plus hanya tersedia di sesetengah negara pada masa ini.

__Maklumat pembayaran.__ Apabila melanggan MDN Plus, anda akan menghantar bayaran melalui salah satu penyedia pembayaran pihak ketiga kami: Stripe, Apple, PayPal, atau Google Pay. Mozilla menerima rekod akaun anda (termasuk alamat bil dan empat digit terakhir kaedah pembayaran anda) dan status langganan akaun anda. Mozilla tidak menyimpan butiran lengkap pembayaran anda.

__Data interaksi.__ Mozilla menerima data tentang interaksi anda dengan MDN Plus, termasuk apabila anda log masuk dan apabila anda membuat perubahan pada Akaun Mozilla anda seperti mengubah alamat e-mel atau langganan produk.

__Data teknikal.__ Mozilla menerima maklumat asas daripada MDN Plus tentang pelayar web yang anda guna dan sistem operasi pelayar web ini. Apabila MDN Plus bersambung ke pelayan kami untuk mengesahkan dan mengemas kini akaun MDN Plus anda, alamat IP anda akan dikumpul seketika sebagai sebahagian daripada log pelayan kami. 

Kami menggunakan data tersebut untuk meningkatkan prestasi dan kestabilan untuk pengguna kami, dan untuk menilai prestasi MDN Plus.

MDN Plus tidak berkongsi sebarang data anda dengan pihak ketiga.

### Soalan tentang data privasi? {: #markup }

Kebanyakan maklumat yang kami simpan tentang pengguna akaun Mozilla kami boleh diakses secara mudah dengan [mendaftar masuk ke akaun anda](https://accounts.firefox.com/signin), di mana anda juga boleh mengemaskini tetapan perkongsian data anda. Untuk membuat permintaan tentang data peribadi anda, sila hubungi kami melalui [Portal Permintaan Akses Subjek Data](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0) kami.

Sekiranya anda mempunyai sebarang pertanyaan lain tentang amalan privasi kami, sila hubungi kami di compliance@mozilla.com.

Kami memberi maklum balas kepada semua permohonan yang kami terima daripada individu yang ingin melaksanakan hak perlindungan data mereka tanpa mengira tempat tinggal mereka. Kami akan menghormati permohonan anda melainkan keperluan undang-undang menghalang kami daripada berbuat demikian atau pengecualian undang-undang dikenakan.

Sila lawati [forum](https://support.mozilla.org/) kami untuk mendapat bantuan sokongan berkaitan MDN Plus secara umum.
