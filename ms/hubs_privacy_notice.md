# Notis Privasi Hubs
Versi 1.2, berkuat kuasa pada 01 November 2023
{: datetime="2023-11-01" }

## Maklumat yang Kami Kumpulkan dan Kongsi untuk Bilik Hubs

### Maklumat yang Dikongsi Dengan Kami dan Peserta Lain
__Maklumat akaun:__ Anda akan memerlukan akaun Mozilla untuk membeli Langganan Hubs. Walau bagaimanapun, pengguna tidak memerlukan akaun untuk menggunakan Hubs. Ciri tertentu (contohnya untuk menyimpan avatar anda), memerlukan akaun. Anda boleh mencipta akaun melalui Hubs atau melalui Discord. Jika anda mencipta akaun menggunakan alamat e-mel anda, kami akan menyimpan versi cincang alamat e-mel anda. Jika akan mencipta akaun melalui Discord, kami akan menerima alamat e-mel yang dikaitkan dengan akaun Discord anda dan avatar Discord anda.

__Nama bilik dan URL:__ Bilik dan nama bilik boleh diakses secara umum oleh sesiapa yang mempunyai URL. Mozilla menyimpan nama dan URL bagi pautan yang anda kongsi supaya anda dan pengguna lain yang mempunyai pautan ke Bilik boleh menggunakan pautan semula.

__Data avatar:__ Avatar yang anda pilih dan nama anda akan dikongsi dengan peserta lain dalam bilik anda dan hos tika Hubs anda. Jika anda log masuk ke akaun anda, kami akan menyimpan avatar anda. Jika anda tidak log masuk ke akaun anda, kami tidak akan menyimpan avatar anda.

__Data suara:__ Jika mikrofon anda dihidupkan, Hubs akan menghantar audio kepada pengguna lain yang berada di dalam bilik. Mozilla tidak akan menyimpan audio tersebut; kami hanya menerima audio buat sementara waktu untuk menghantar audio tersebut kepada pengguna lain yang berada di dalam bilik.

__Sembang:__ Jika anda menghantar mesej di Hubs, Hubs akan berkongsi mesej tersebut dengan pengguna lain yang berada di dalam bilik. Mozilla tidak akan menyimpan sembang tersebut; kami hanya menerima sembang buat sementara waktu untuk menghantar sembang tersebut kepada pengguna lain yang berada di dalam bilik.

__Foto dan Video yang Anda Ambil, serta Foto, Video dan Objek yang Anda Muat Turun:__ Jika anda mengambil foto dan video di dalam bilik Hubs atau memuat naik foto, video atau objek ke bilik, Mozilla akan menyimpan item tersebut supaya anda boleh berkongsi item tersebut di dalam bilik. Item akan dipadamkan dalam masa 72 jam kecuali anda menyematkan item tersebut. Jika anda menyemat item, item akan disimpan sehingga anda mengalih keluar item daripada bilik dan item boleh dilihat oleh sesiapa sahaja yang boleh mengakses bilik.

Anda boleh mengetahui lebih lanjut dengan melihat pada kod itu sendiri: [Hubs](https://github.com/mozilla/hubs) (bahagian depan) [Dialog](https://github.com/mozilla/dialog/) (pelayan webRTC), [Reticulum](https://github.com/mozilla/reticulum) (pelayan web bahagian belakang), [Hubs-Ops](https://github.com/mozilla/hubs-ops) (kod infrastruktur), [Discord Bot](https://github.com/MozillaReality/hubs-discord-bot) (membolehkan pengguna menyambungkan komuniti Discord ke Hubs).

### Maklumat Lain yang Kami Terima
Kami menggunakan data analitik teknikal, interaksi, ralat dan laman web untuk membantu kami menambah baik pengalaman Hubs:

__Data teknikal:__ Kami menerima data berkenaan dengan jenis peranti yang digunakan untuk berinteraksi dengan Hubs, serta sistem operasi, bahasa, nama dan versi pelayar, dan data lain yang diperlukan untuk memuatkan dan mengendalikan bilik. 

__Data interaksi:__ Kami menerima data berkenaan dengan interaksi dengan Hubs, seperti bilangan bilik yang dicipta, mesej yang dihantar melalui atau kepada perkhidmatan pihak ketiga seperti Discord (termasuk bilangan teragregat seperti bilangan mesej dan pengguna yang menyertai saluran yang berkaitan), bilangan pengguna di dalam bilik tertentu, masa mula dan tamat bagi interaksi pengguna dengan Hubs, jumlah masa pengguna berinteraksi dengan Hubs melalui realiti maya, kali pertama dalam bulan atau hari tertentu yang pengguna mula menggunakan Hubs. 

__Data Ralat:__ Apabila Hubs ranap atau gagal, Mozilla akan menerima mesej ralat yang mungkin mengandungi URL bilik, masa respons terhadap permintaan, halaman yang pengguna berada ketika ralat berlaku, sistem operasi pengguna, maklumat pelayar dan alamat IP.

__Data Analitik Laman Web:__ Kami menggunakan Google Analytics (GA) untuk memahami dengan lebih mendalam cara pengguna berinteraksi dengan Hubs. Sebagai contoh, kami mengumpulkan maklumat yang tidak mendedahkan identiti berkenaan dengan bilangan bilik Hubs yang dicipta atau dimasuki, interaksi dengan butang dan menu, tempoh sesi, lokasi pengguna (negara, negeri/wilayah dan bandar), tetapan bahasa, jenis dan versi pelayar, saiz port pandang dan resolusi skrin. Anda boleh memilih keluar daripada pengumpulan data GA dengan memasang [Tambahan Pelayar Pilih Keluar Google Analytics](https://tools.google.com/dlpage/gaoptout).

### Maklumat yang Kami Kumpulkan untuk Pemandangan yang Diterbitkan dan Avatar Tersuai
__Pemandangan dan avatar yang anda cipta:__ Mozilla menyimpan pemandangan dan avatar yang dicipta oleh pengguna supaya kami boleh memaparkan item tersebut.

__Maklumat atribusi:__ Apabila seseorang menerbitkan pemandangan atau avatar di Hubs, individu tersebut mempunyai pilihan untuk “Benarkan Pengadunan Semula dengan Creative Commons [CC-BY 3.0](https://creativecommons.org/licenses/by/3.0/)” atau “benarkan Mozilla mempromosikan pemandangan atau avatar anda”. Jika pengguna tersebut memilih salah satu atau kedua-dua pilihan ini, Mozilla akan berkongsi pemandangan atau avatar dan maklumat atribusi secara umum.

__Maklumat akaun:__ Untuk menerbitkan pemandangan atau avatar di Hubs, pengguna perlu mempunyai akaun Hubs. Mozilla akan menerima dan menyimpan versi cincang alamat e-mel pengguna untuk membolehkan pengguna log masuk dan melihat model Bilik 3D dan Avatar.

## Maklumat yang Kami Kumpulkan berkenaan dengan Langganan Anda
__Maklumat akaun Mozilla.__ Langganan Hubs memerlukan akaun Mozilla yang menghantar alamat e-mel, lokasi dan alamat IP anda ke Mozilla. Ketahui lebih lanjut tentang [amalan data akaun Mozilla](https://www.mozilla.org/privacy/mozilla-accounts).

__Maklumat lokasi.__ Mozilla menerima alamat IP anda daripada akaun Mozilla anda apabila anda mendaftar dan menggunakan perkhidmatan. Kami menggunakan alamat IP untuk menganggarkan lokasi anda kerana Mozilla VPN hanya tersedia di sesetengah negara pada masa ini.

__Maklumat pembayaran.__ Apabila anda melanggan Perkhidmatan, anda akan menghantar bayaran melalui salah satu daripada penyedia pembayaran pihak ketiga kami: Stripe, Apple, PayPal atau Google Pay. Mozilla menerima rekod akaun anda (termasuk alamat pengebilan anda dan empat digit terakhir kaedah pembayaran anda) dan status langganan akaun anda, tetapi tidak akan menyimpan butiran penuh pembayaran anda. Penyedia pembayaran mungkin juga mengumpulkan data transaksi peribadi atau maklumat peranti melalui kuki dan teknologi yang serupa untuk mengendalikan dan menambah baik perkhidmatan mereka. Anda boleh mengetahui lebih lanjut tentang cara syarikat ini menggunakan dan memproses data anda dengan menyemak Notis Privasi mereka yang tersedia di laman web syarikat tersebut.

__Maklumat penggunaan.__ Kami menerima maklumat tentang bilik dan pengguna dalam tika Hubs anda. Sebagai contoh, kami akan mengetahui waktu anda mencipta dan memadamkan bilik, bilangan bilik yang terdapat dalam tika Hubs anda dan bilangan pengguna yang berada di dalam setiap bilik. Kami juga menerima maklumat tentang jumlah ruang storan yang digunakan oleh tika Hubs anda.

## Pihak yang Mungkin Akan Menerima Maklumat Daripada Hubs
__Hos Hubs:__ Apabila anda menggunakan tika Hubs, Mozilla akan berkongsi maklumat dengan pelanggan Hubs yang mencipta tika Hubs tersebut. Perkara ini termasuk nama pengguna anda, maklumat tentang akaun anda dan waktu anda cipta akaun tersebut, serta pemandangan, avatar dan kandungan lain yang anda tambahkan pada bilik Hubs.  

__Amazon Web Services (AWS):__ Hubs menggunakan perkhidmatan storan awan Amazon untuk menyimpan maklumat yang dikumpulkan melalui Hubs. Anda boleh membaca [Notis Privasi AWS](https://aws.amazon.com/privacy/) untuk mendapatkan maklumat lanjut.

__Google Cloud Platform (GCP):__ Hubs menggunakan perkhidmatan storan awan Google untuk menyimpan maklumat yang dikumpulkan melalui Hubs. Anda boleh membaca [Notis Privasi GCP](https://cloud.google.com/terms/cloud-privacy-notice) untuk mendapatkan maklumat lanjut.

__Penyedia carian:__ Anda boleh membuat carian untuk imej, GIF dan Model 3D untuk dikongsi di Hubs. Apabila anda membuat carian, kami akan menghantar carian anda kepada pihak ketiga yang disokong untuk memenuhi carian tersebut. Mozilla tidak menyimpan pertanyaan carian anda atau hasil carian tersebut. Kami menyokong penyedia berikut:
* [Tenor](https://tenor.com/legal-privacy)
* [Sketchfab](https://sketchfab.com/privacy)
* [YouTube](https://policies.google.com/privacy)
* [Twitch](https://www.twitch.tv/p/legal/privacy-policy/)

__X (dahulunya Twitter):__ Jika anda menyambungkan X ke Hubs, anda boleh menciap dan berkongsi imej 2D dari bilik Hubs. Mana-mana kandungan yang anda ciap akan dikongsi dengan X dan diterbitkan di platform X. Anda boleh melihat [Dasar Privasi X](https://twitter.com/privacy) untuk mendapatkan maklumat lanjut.

__Discord:__ Jika anda menyambungkan Discord ke Hubs, kami akan menyimpan token akses serta ID pelayan dan saluran yang telah disambungkan. Kami akan menyegerakkan mesej sembang, perubahan bilik, objek 2D dan 3D yang anda cipta, serta sama ada anda menyertai atau keluar menggunakan saluran Discord yang telah disambungkan. Hubs tidak merekodkan mana-mana mesej yang telah disegerakkan. Anda boleh melihat [Dasar Privasi Discord](https://discordapp.com/privacy) untuk mendapatkan maklumat lanjut.

## Maklumat Lain yang Anda Perlu Tahu

Anda boleh mengetahui lebih lanjut tentang [pengurusan data akaun Mozilla anda](https://support.mozilla.org/kb/firefox-accounts-managing-account-data). Dan juga kebanyakan maklumat yang kami simpan tentang pengguna akaun Mozilla kami boleh diakses secara mudah dengan [mendaftar masuk](https://accounts.firefox.com/signin) ke akaun anda, di mana anda juga boleh mengemaskinikan [tetapan perkongsian data](https://accounts.firefox.com/settings/) anda. Untuk membuat permintaan tentang data peribadi anda, sila hubungi kami melalui [Portal Permintaan Akses Subjek Data](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0) kami.

Sekiranya anda mempunyai sebarang pertanyaan lain tentang data peribadi atau amalan privasi kami, sila hubungi kami di compliance@mozilla.com.

Kami memberi maklum balas kepada semua permohonan yang kami terima daripada individu yang ingin melaksanakan hak perlindungan data mereka tanpa mengira tempat tinggal mereka. Kami akan menghormati permohonan anda melainkan keperluan undang-undang menghalang kami daripada berbuat demikian atau pengecualian undang-undang dikenakan.

Sila kunjungi [forum](https://support.mozilla.org/) kami untuk bantuan sokongan umum.
