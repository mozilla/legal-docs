# Notis Privasi Common Voice 

Berkuat kuasa pada 27 Jun 2024 {: datetime="2024-06-27" }

## Privasi

Apabila Mozilla (atau kami), menerima maklumat daripada anda, [Dasar Privasi Mozilla](https://www.mozilla.org/privacy) menyatakan cara bagaimana kami menangani maklumat tersebut.

* **Data demografi.** Anda ada pilihan untuk menghantar maklumat seperti loghat, umur dan jantina anda kepada kami. Ini membantu kami dan penyelidik yang lain menambah baik dan mencipta teknologi dan alat ucapan kepada teks.

* **Data akaun.** Anda tidak perlu mencipta akaun untuk menggunakan Common Voice. Jika anda mahu mencipta akaun, kami menerima nama pengguna dan avatar anda jika anda memberinya kepada kami. Alamat e-mel anda dikaitkan dengan data demografi dan interaksi anda tetapi tidak dikongsi dengan orang awam. Kami memaparkan carta kedudukan yang menunjukkan bilangan rakaman yang dibuat pengguna. Anda mempunyai pilihan sama ada anda mahu muncul pada carta kedudukan atau tidak. Anda boleh menghapuskan akaun anda pada bila-bila masa dan nama pengguna dan e-mel anda akan dialih keluar.

* **E-mel** Jika anda mengambil bahagian dalam ujian Alfa atau Beta untuk projek Pertuturan Spontan Common Voice, anda mesti memberikan alamat e-mel anda supaya kami boleh menghantar pautan kepada anda untuk log masuk untuk menyertai projek Pertuturan Spontan Common Voice. Pada bila-bila masa, anda boleh mencipta akaun penuh (seperti yang dinyatakan di atas). Jika anda tidak mencipta akaun penuh setelah selesai ujian Alfa atau Beta, kami akan menghapuskan alamat e-mel anda dalam masa dua minggu selepas selesai setiap program ujian. Sesetengah jenis penyertaan dalam ujian Beta (cth. untuk bahasa sumber ultra rendah) mungkin tidak memerlukan log masuk e-mel.

* **Surat berita.** Anda boleh melanggan surat berita kami, di mana kami menerima alamat e-mel anda. Anda boleh berhenti melanggan pada bila-bila masa dan e-mel anda akan dialih keluar daripada senarai pengedaran surat berita.

* **Rakaman suara.** Rakaman suara bersama dengan pilihan penyediaan data demografi mungkin tersedia dalam pangkalan data Common Voice untuk kegunaan orang awam dan digunakan di bawah Lesen Creative Commons Zero([CC0](https://creativecommons.org/publicdomain/zero/1.0/)).

* **Teks.** Jika anda menghantar ayat-ayat bertulis, kami juga boleh menyediakannya dalam pangkalan data Common Voice untuk kegunaan orang awam di bawah [CC0](https://creativecommons.org/publicdomain/zero/1.0/), menurut semua sampel kami. Kami tidak akan mengaitkan ayat-ayat ini dengan data demografi yang anda serahkan.

* **Data interaksi.** Kami menggunakan Google Analitis untuk lebih memahami cara anda berinteraksi dengan apl atau tapak web Common Voice. Sebagai contoh, kami mungkin menggunakan kuki untuk menjejaki maklumat yang tidak dikenal pasti seperti bilangan sampel suara yang anda rakam atau dengar, interaksi dengan butang dan menu serta tempoh sesi.

* **Data teknikal.** Kami menggunakan Google Analitis untuk lebih memahami cara anda berinteraksi dengan apl atau tapak web Common Voice. Sebagai contoh, kami mungkin menggunakan kuki untuk menjejaki maklumat yang tidak dikenal pasti seperti bilangan sampel suara yang anda rakam atau dengar, interaksi dengan butang dan menu serta tempoh sesi. Kami juga mengumpul URL dan tajuk halaman Common Voice yang anda lawati. Untuk meningkatkan pengalaman Common Voice secara konsisten, kami mengumpulkan maklumat tentang jenis dan versi penyemak imbas, saiz port pandangan dan resolusi skrin. Ini membolehkan kami memahami cara orang berinteraksi dengan Common Voice supaya kami boleh memperbaikinya. Kami juga mengumpul lokasi anda dan tetapan bahasa dalam penyemak imbas anda untuk memastikan ia kelihatan sesuai untuk anda. Jika anda mahu keluar daripada pengumpulan data Google Analitis, anda boleh pasang [Alat Tambah Penyemak Imbas Pilih Keluar Google Analitis](https://tools.google.com/dlpage/gaoptout), yang menghentikan penghantaran data ke Google Analitis. 

[Ketahui lebih lanjut](https://github.com/common-voice/common-voice/blob/main/docs/data_dictionary.md)


