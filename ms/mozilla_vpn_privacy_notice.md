## <span class="privacy-header-firefox">Mozilla VPN</span> <span class="privacy-header-policy">Notis Privasi</span>

Berkuat kuasa pada 20 Oktober 2021
{: datetime="2021-10-20" }

## Di Mozilla, kami menghasilkan produk dengan mengambil kira privasi anda.

Mozilla VPN melindungi sambungan internet peranti anda. Mozilla bekerjasama dengan Mullvad untuk menyulitkan trafik internet anda secara peribadi dan selamat.

Notis privasi ini menerangkan jenis data Mozilla VPN kumpul, kongsi, dan tujuannya. Kami juga mematuhi [Dasar Privasi Mozilla](https://www.mozilla.org/privacy/) untuk cara kami menerima, menangani, dan berkongsi maklumat.

## Perkara yang perlu anda ketahui:

### Maklumat yang kami kumpul {: #markup }

__Maklumat Akaun Firefox.__ Perkhidmatan ini memerlukan Akaun Firefox, yang menghantar alamat e-mel anda ke Mozilla VPN, lokasi, dan alamat IP. Ketahui lebih lanjut tentang [amalan data Akaun Firefox](https://www.mozilla.org/privacy/firefox/#firefox-accounts-join-firefox).

__Maklumat lokasi.__ Mozilla VPN menerima alamat IP anda dari Akaun Firefox apabila anda mendaftar dan menggunakan perkhidmatannya. Kami menggunakan alamat IP untuk menganggarkan lokasi anda kerana Mozilla VPN hanya tersedia di sesetengah negara pada masa ini.

__Maklumat pembayaran.__ Apabila melanggan Mozilla VPN, anda akan menghantar bayaran melalui salah satu penyedia pembayaran pihak ketiga kami: Stripe, Apple, PayPal, atau Google Pay. Mozilla menerima rekod akaun anda (termasuk alamat bil dan empat digit terakhir kaedah pembayaran anda) dan status langganan akaun anda. Mozilla tidak menyimpan butiran lengkap pembayaran anda.

__Data kempen dan rujukan.__ Ini membantu Mozilla VPN memahami keberkesanan kempen pemasaran kami. Selepas aplikasi dipasang, Mozilla mungkin secara sementara menerima alamat IP anda selain daripada data kempen dan data rujukan seperti kempen iklan yang anda terlibat dan sistem operasi, jenis peranti dan versi sistem operasi anda. Mozilla berkongsi maklumat ini dengan Adjust tetapi kami tidak berkongsi atau menyimpan alamat IP anda. Baca dokumentasi [di sini](https://github.com/mozilla-mobile/mozilla-vpn-client/blob/main/src/shared/adjust/adjust.md).

__Data interaksi.__ Mozilla menerima data tentang interaksi anda dengan Mozilla VPN, termasuk apabila anda log masuk dan bila anda meminta senarai pelayan.

__Data teknikal.__ Mozilla menerima maklumat asas daripada Mozilla VPN tentang versi VPN yang dipasang dan peranti yang ia dipasangkan, termasuk sistem operasi dan konfigurasi perkakasan. Apabila Mozilla VPN bersambung ke pelayan kami untuk mengesahkan dan mengemas kini akaun Mozilla VPN anda, alamat IP anda akan dikumpul seketika sebagai sebahagian daripada log pelayan kami. Tiada log pelayan aktiviti rangkaian anda yang dikekalkan oleh rakan kongsi kami Mullvad semasa anda menggunakan perkhidmatan Mozilla VPN.

Kami menggunakan data tersebut untuk meningkatkan prestasi dan kestabilan untuk pengguna kami, dan untuk menilai prestasi Mozilla VPN.

### Maklumat yang kami kongsi {: #markup }

Mozilla VPN berkongsi data untuk menyediakan perkhidmatan kepada anda. Mozilla mempunyai perjanjian bertulis dengan syarikat ini yang mewajibkan mereka untuk melindungi maklumat anda secara kontrak. Syarikat-syarikat yang kami bekerjasama:

__Mullvad.__ Mullvad menerima trafik internet anda untuk menyediakan perkhidmatan tersebut. Apabila anda aktifkan Mozilla VPN, ia akan menyulitkan trafik internet anda dan hantar kepada Mullvad. Mullvad telah berjanji untuk tidak log sebarang data yang ia terima. Ketahui lebih lanjut di [Dasar Privasi Mullvad](https://mullvad.net/help/no-logging-data-policy/).

### Soalan tentang data privasi? {: #markup }

Kebanyakan maklumat yang kami simpan tentang pengguna Akaun Firefox kami boleh diakses secara mudah dengan log masuk ke akaun anda. Ketahui lebih lanjut cara untuk menguruskan data anda [di sini](https://support.mozilla.org/products/privacy-and-security/user-control). Untuk membuat permintaan, sila hubungi kami melalui [Portal Permintaan Akses Subjek Data](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0) kami.

Sekiranya anda mempunyai sebarang pertanyaan lain tentang amalan privasi kami, sila hubungi kami di compliance@mozilla.com.

Kami akan menjawab semua permintaan yang diterima dari individu yang ingin melaksanakan hak perlingungan data mereka yang selaras dengan undang-undang perlindungan data yang berkenaan.

Sila lawati [forum](https://support.mozilla.org/) kami untuk mendapat bantuan sokongan berkaitan VPN umum.
