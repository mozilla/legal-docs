# Perkhidmatan Langganan Mozilla | Notis Privasi

Versi 1.0, Berkuat kuasa 11 Oktober 2022
{: datetime="2022-10-11" }

## Di Mozilla, kami menghasilkan produk dengan mengambil kira privasi anda.

__Mozilla VPN__ melindungi sambungan internet peranti anda. Mozilla bekerjasama dengan Mullvad untuk menyulitkan trafik internet anda secara peribadi dan selamat.

__Firefox Relay__ membolehkan anda menyimpan alamat e-mel utama anda dan nombor telefon dengan selamat dan secara peribadi daripada perkhidmatan dalam talian dengan menjadikannya nombor telefon dan e-mel yang unik dan rawak (topeng).

Notis privasi ini menerangkan jenis data yang dikumpulkan, dikongsikan oleh Firefox Relay dan Mozilla VPN serta sebabnya. Kami juga mematuhi [Dasar Privasi Mozilla](https://www.mozilla.org/privacy/) mengenai cara kami menerima, mengendalikan dan berkongsi maklumat.

## Perkara Anda Perlu Tahu

__Maklumat akaun Firefox.__ Perkhidmatan ini memerlukan akaun Firefox yang menghantar alamat e-mel anda, penempatan dan alamat IP ke Mozilla. Ketahui lebih lanjut tentang [amalan data Akaun Firefox](https://www.mozilla.org/privacy/firefox/#firefox-accounts-join-firefox).

__Maklumat pembayaran.__ Apabila anda melanggan Perkhidmatan, anda akan menghantar pembayaran melalui salah satu daripada penyedia pembayaran pihak ketiga kami: Stripe, Apple, PayPal, atau Google Pay. Mozilla menerima rekod akaun anda (termasuk alamat bil dan empat digit terakhir kaedah pembayaran anda) dan status langganan akaun anda. Mozilla tidak menyimpan butiran lengkap pembayaran anda.

__Data interaksi.__ Mozilla menerima data tentang interaksi anda dengan Perkhidmatan. Sebagai contoh, apabila anda log masuk dan log keluar, keutamaan yang anda tetapkan. Ketahui lebih lanjut tentang [data interaksi VPN](https://dictionary.telemetry.mozilla.org/apps/mozilla_vpn) dan [data interaksi Relay](https://github.com/mozilla/fx-private-relay/blob/main/METRICS.md).

__Data teknikal.__ Mozilla menerima maklumat asas tentang versi VPN yang telah dipasang atau perisian Tambahan Relay, dan peranti yang telah dipasangkan, termasuk sistem pengendalian dan konfigurasi perkakasan. Alamat IP anda dikumpulkan secara sementara sebagai sebahagian daripada log pelayan kami selama 90 hari. Tiada log pelayan untuk aktiviti rangkaian anda yang dikekalkan sama ada oleh Mozilla mahupun rakan kongsi kami Mullvad apabila anda menggunakan perkhidmatan Mozilla VPN.
Kami menggunakan data untuk meningkatkan prestasi dan kestabilan untuk pengguna kami, dan untuk mengukur prestasi Perkhidmatan.

### Mozilla VPN {: #vpn }

__Data lokasi.__ Mozilla VPN menerima alamat IP anda apabila anda mendaftar dan menggunakan perkhidmatan. Kami menggunakan alamat IP untuk menganggarkan lokasi anda bagi menetapkan jenis pelayan VPN yang anda sambungkan dan disebabkan ketersediaan Mozilla VPN, harga dan tawaran mungkin bergantung pada negara anda.

__Data kempen dan rujukan.__ Ini membantu Mozilla VPN memahami keberkesanan kempen pemasaran kami. Setelah pemasangan aplikasi, Mozilla boleh menerima alamat IP anda sebagai tambahan kepada data kempen dan data rujukan seperti jenis kempen iklan yang anda terlibat dan sistem pengendalian anda, jenis peranti, pengecam peranti, dan versi sistem pengendalian. Mozilla berkongsi maklumat ini dengan Adjust tetapi kami tidak berkongsi atau menyimpan alamat IP anda. Baca [Dokumentasi pelarasan](https://github.com/mozilla-mobile/mozilla-vpn-client/blob/main/src/shared/adjust/adjust.md).

__Data rangkaian.__ Mullvad menerima trafik internet anda untuk menyediakan perkhidmatan tersebut. Apabila anda aktifkan Mozilla VPN, ia akan menyulitkan trafik internet anda dan hantar kepada Mullvad. Mullvad telah berjanji untuk tidak log sebarang data yang ia terima. Ketahui lebih lanjut di [Dasar Privasi Mullvad](https://mullvad.net/help/no-logging-data-policy/).

### Firefox Relay {: #relay }

__Mesej e-mel.__ Untuk menghantar dan memajukan mesej e-mel anda daripada alamat e-mel anda yang ditopengkan ke alamat e-mel utama anda, Firefox Relay akan memproses mesej e-mel anda. Kami tidak membaca atau menyimpan apa-apa kandungan mesej anda. Sekiranya e-mel tidak dapat dihantar kepada anda, kami akan menyimpannya pada pelayan kami dan akan menghapuskannya selepas e-mel ini dihantar (kami tidak akan menyimpannya lebih daripada tiga hari). Jika anda menggunakan ciri untuk menyekat e-mel promosi, Perkhidmatan ini akan memeriksa pengepala e-mel untuk menentukan sama ada e-mel perlu disekat.

__Topeng dan tempat anda menggunakannya.__ Mozilla mengekalkan salinan maklumat akaun anda untuk menyediakan perkhidmatan, terutamanya untuk menghubungkan alamat e-mel utama anda dengan alamat e-mel anda yang ditopengkan. Jika anda mencipta topeng tersuai, Mozilla menyimpannya untuk memajukan e-mel ke situ. Mozilla menyimpan laman web tempat anda mencipta topeng itu, laman web tempat anda kemudiannya menggunakan topeng itu, dan sebarang label yang dikaitkan dengan topeng itu untuk memastikan topeng anda mudah dicari apabila anda bersedia untuk menggunakannya. Ketahui cara untuk [mendayakan dan menyahdayakan ciri ini](https://relay.firefox.com/faq).

__Panggilan telefon dan mesej teks.__ Untuk menghantar dan memajukan panggilan telefon dan mesej teks anda, Firefox Relay memproses nombor telefon dan mesej teks anda. Kami menyimpan log nombor telefon yang telah anda hubungi melalui Relay untuk menunjukkan log panggilan dan teks anda, menghantar balasan teks dan menyekat nombor telefon. Kami tidak memantau atau menyimpan kandungan panggilan telefon yang anda buat melalui Firefox Relay.

Baca dokumentasi telemetri untuk [Firefox Relay](https://github.com/mozilla/fx-private-relay/blob/main/METRICS.md). Anda boleh memilih untuk keluar daripada kutipan telemetri dengan memasang ciri [Do Not Track (DNT)](https://support.mozilla.org/kb/how-do-i-turn-do-not-track-feature) pada penyemak imbas anda.

__Maklumat Kami Kongsikan.__ Firefox Relay berkongsi maklumat dengan pihak ketiga untuk menyediakan perkhidmatan kepada anda. Mozilla mempunyai kontrak dengan syarikat ini yang mewajibkan mereka untuk melindungi maklumat anda. Berikut ialah siapa yang kami gunakan untuk menyokong Firefox Relay:

* __[Perkhidmatan Web Amazon.](https://aws.amazon.com/privacy/)__ Amazon Web Services (AWS) ialah platform pengkomputeran awan. Firefox Relay menggunakan AWS untuk menerima e-mel yang dihantar ke alamat e-mel anda yang ditopengkan dan memajukannya ke alamat e-mel utama yang dihubungkan dengan akaun Firefox anda. Hanya Mozilla yang tahu tentang hubungan antara alamat e-mel utama anda dan alamat e-mel anda yang ditopengkan.

* __[Twilio.](https://www.twilio.com)__ Twilio menerima nombor telefon anda, topeng telefon anda dan nombor telefon yang anda gunakan untuk bertukar panggilan telefon dan mesej teks. Twilio juga menerima kandungan mesej teks yang anda hantar dan terima melalui Firefox Relay dan Mozilla telah menetapkan perkhidmatan Twilio untuk memadamkan rekod mesej teks yang anda hantar dan terima melalui Firerox Relay selepas 7 hari.

## Maklumat Lain yang Anda Perlu Tahu

Kebanyakan maklumat yang kami simpan tentang pengguna akaun Firefox kami boleh diakses secara mudah dengan log masuk ke akaun anda. Anda boleh [mengetahui lebih lanjut tentang pengurusan data anda](https://support.mozilla.org/products/privacy-and-security/user-control). Untuk membuat permintaan, sila hubungi kami melalui [Portal Permintaan Akses Subjek Data](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0) kami.

Sekiranya anda mempunyai sebarang pertanyaan lain tentang amalan privasi kami, sila hubungi kami di compliance@mozilla.com.

Kami memberi maklum balas kepada semua permohonan yang kami terima daripada individu yang ingin melaksanakan hak perlindungan data mereka tanpa mengira tempat tinggal mereka. Kami akan menghormati permohonan anda melainkan keperluan undang-undang menghalang kami daripada berbuat demikian atau pengecualian undang-undang dikenakan.

Sila kunjungi [forum](https://support.mozilla.org/) kami untuk bantuan sokongan umum.
