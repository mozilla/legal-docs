# Terma Undang-undang Common Voice 

Berkuat kuasa pada 27 Jun 2024 {: datetime="2024-06-27" }

Menerusi Common Voice, anda boleh mendermakan suara anda, ayat-ayat bertulis dan sumber lain yang kami perlukan untuk membina pangkalan data suara sumber terbuka yang boleh digunakan oleh sesiapa untuk membuat apl pengenalan suara inovatif untuk peranti dan web. 

Anda hanya boleh menyertai dalam Common Voice jika anda bersetuju dengan Terma Undang-undang Common Voice (“Terma”) ini. 

## 1. Kelayakan

Common Voice terbuka kepada sesiapa yang berumur 19 tahun ke atas. Jika anda berumur 19 tahun ke bawah, anda perlu mendapat persetujuan ibu bapa atau penjaga anda dan mereka perlu mengawasi penyertaan anda dalam Common Voice. 

Common Voice adalah sebahagian daripada Komuniti Mozilla. Oleh yang demikian, jika anda memilih untuk menyertai, anda bersetuju untuk mematuhi [Garis Panduan Penyertaan Komuniti Mozilla](https://www.mozilla.org/about/governance/policies/participation/). 

## 2. Sumbangan Anda

Kami menyediakan pangkalan data Common Voice Mozilla di bawah [dedikasi domain awam CCO Creative Commons](https://creativecommons.org/publicdomain/zero/1.0/). Ini bermakna ia terbuka dan kami telah mengetepikan semua hak cipta setakat yang kami boleh mengikut undang-undang. Jika anda mengambil bahagian dalam Common Voice, kami memerlukan anda melakukan perkara yang sama. Anda bersetuju bahawa Mozilla boleh menawarkan semua sumbangan yang anda sediakan kepada Common Voice, termasuk teks, rakaman, pengesahan dan maklum balas (“Sumbangan”) kepada orang awam di bawah dedikasi domain awam [CC0](https://creativecommons.org/publicdomain/zero/1.0/). 

Untuk menyertai Common Voice, Mozilla juga memerlukan anda membuat tiga jaminan: 

Pertama, bahawa Sumbangan anda adalah ciptaan anda sendiri sepenuhnya.

Kedua, bahawa Sumbangan anda tidak melanggar hak mana-mana pihak ketiga. 

Ketiga, bahawa Sumbangan anda mematuhi [Dasar Penggunaan Boleh Diterima](https://www.mozilla.org/about/legal/acceptable-use/)Mozilla.

Jika anda tidak boleh membuat jaminan ini, anda tidak boleh menyertai Common Voice. 

Selain itu, jika anda mengambil bahagian dalam projek Pertuturan Spontan Common Voices, anda bersetuju untuk tidak memasukkan sebarang data sensitif atau peribadi tentang diri anda dan orang lain dalam rakaman yang anda serahkan. 

## 3. Akaun Anda

Anda tidak perlu mencipta akaun untuk menyertai Common Voice. 

Jika anda mencipta akaun, Mozilla akan meminta alamat e-mel anda dan nama pengguna pilihan anda. Secara pilihan, anda juga boleh menyediakan avatar dan data demografi tertentu yang akan membantu kami memahami cara mengajar mesin untuk memahami orang yang berbeza loghat, umur, jantina dan latar belakang.

Jika anda mengambil bahagian dalam ujian Alfa atau Beta untuk projek Pertuturan Spontan Common Voice, anda mesti memberikan alamat e-mel anda supaya kami boleh menghantar pautan kepada anda untuk log masuk untuk menyertai projek Pertuturan Spontan Common Voice. 

Apabila anda menyediakan maklumat untuk akaun anda, anda memberi Mozilla semua keizinan yang diperlukan untuk: menjejaki maklumat tentang Sumbangan anda, mengaitkan Sumbangan tersebut dengan akaun, e-mel, nama pengguna dan maklumat demografi yang anda berikan, menerbitkan Sumbangan anda secara terbuka bersama mana-mana maklumat demografi dan menerbitkan metrik tentang Sumbangan anda (seperti bilangan rakaman dan bahasa) bersama-sama dengan nama pengguna anda pada carta kedudukan.

Mozilla tidak akan menyiarkan atau menerbitkan alamat e-mel anda secara terbuka. 

Anda boleh memilih untuk tidak muncul pada carta kedudukan. Jika anda membuat pilihan ini, Mozilla tidak akan menerbitkan data tentang rakaman anda yang dikaitkan dengan nama pengguna anda. Walau bagaimanapun, Mozilla masih akan menjadikan teks dan rakaman anda tersedia secara terbuka sebagai sebahagian daripada Common Voice dan akan memasukkan maklumat tentang rakaman anda dalam metrik keseluruhan yang tersedia secara terbuka.

## 4. Komunikasi

Jika anda melanggan untuk menerima surat berita kami atau mendaftar untuk akaun yang berkaitan dengan Common Voice, anda mungkin menerima e-mel daripada kami berkaitan dengan akaun anda. 

## 5. Penafian

Dengan menyertai Common Voice, anda bersetuju bahawa Mozilla tidak akan bertanggungjawab dalam apa jua cara untuk sebarang ketidakupayaan untuk menggunakan Common Voice atau sebarang tuntutan yang timbul daripada terma-terma ini. Mozilla secara khusus menafikan yang berikut:

Kerosakan tidak langsung, khas, sampingan, akibat, atau teladan, termasuk tanpa had kerosakan langsung atau tidak langsung disebabkan kehilangan muhibah, penghentian kerja, kehilangan keuntungan, kehilangan data atau kerosakan komputer.

Sebarang liabiliti terhadap Mozilla di bawah Terma ini adalah terhad kepada $500. 

Anda bersetuju untuk menanggung rugi dan memastikan Mozilla tidak menerima mudarat atas sebarang liabiliti atau tuntutan yang terhasil daripada penyertaan anda dalam Common Voice. 

Mozilla menyediakan Common Voice “seadanya.” Mozilla secara khusus menolak sebarang jaminan atau waranti undang-undang seperti “kebolehdagangan,” “kesesuaian untuk tujuan tertentu,” “bukan pelanggaran,” dan jaminan yang timbul dari suatu urusan, penggunaan atau perdagangan. 

## 6. Notis Pelanggaran

Jika anda merasakan sesuatu dalam Common Voice melanggar hakcipta atau hak tanda dagangan anda, sila baca [dasar kami tentang cara melaporkan pelanggaran](https://www.mozilla.org/about/legal/report-infringement/).

## 7. Kemas kini

Dari semasa ke semasa, Mozilla boleh memutuskan untuk mengemas kini Terma ini. Kami akan menghantar Terma yang dikemas kini secara dalam talian. 

Jika anda terus menggunakan Common Voice selepas kami menyiarkan Terma yang dikemas kini, anda bersetuju untuk menerima bahawa ini menjadi penerimaan anda terhadap perubahan tersebut. Kami akan meletakkan tarikh kuat kuasa pada bahagian atas halaman ini untuk menjelaskan masa kami membuat kemas kini terbaru. 

## 8. Penamatan

Mozilla boleh menggantung atau menamatkan akses sesiapa sahaja kepada Common Voice pada bila-bila masa atas apa-apa sebab. Sekiranya kami memutuskan untuk menggantung atau menamatkan akses anda, kami akan cuba untuk memberitahu anda di alamat e-mel yang berkaitan dengan akaun anda atau pada waktu berikutnya anda cuba mengakses Common Voice. 

Sumbangan yang anda serahkan kepada Mozilla akan kekal tersedia secara terbuka sebagai sebahagian daripada Common Voice, walaupun kami menamatkan atau menggantung akses anda. 

## 9. Undang-undang yang Memerintah

Undang-undang California digunakan untuk Terma ini. Terma ini adalah keseluruhan perjanjian antara anda dengan Mozilla berhubung dengan Common Voice. 

