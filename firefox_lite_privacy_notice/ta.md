# <span class = "privacy-header-firefox-lite ">Firefox Lite</span> <span class = "privacy-header-policy">தனியுரிமை அறிவிப்பு</span>

டிசம்பர் 10, 2019
{: datetime="2019-12-10" }

## Mozilla இல், ஆரோக்கியமான இணையத்திற்கு தனியுரிமைதான் அடிப்படை என்று நாங்கள் நம்புகிறோம்.

அதனால்தான் நீங்கள் ஆன்லைனில் பகிரும் மற்றும் எங்களுடன் பகிரும் தகவல்களின் மீது அதிக கட்டுப்பாட்டை உங்களுக்கு வழங்க Firefox Lite மற்றும் எங்கள் எல்லா தயாரிப்புகளையும் கட்டமைக்கிறோம். அனைவருக்குமான Firefox Lite ஐ மேம்படுத்துவதற்கு வேண்டியதை மட்டுமே சேகரிக்க நாங்கள் முயற்சி செய்து வருகிறோம்.

இந்தத் தனியுரிமை அறிவிப்பில், Firefox Lite எந்தெந்த தரவுகளைப் பெறுகிறது மற்றும் பகிர்கிறது என்பதை நாங்கள் விளக்குவதோடு, இந்தப் பகிர்வைக் கட்டுப்படுத்துவதற்கான அமைப்புகளையும் சுட்டிக்காட்டுகிறோம். Firefox Lite இல் இருந்து நாங்கள் சேகரிக்கும் தகவல்களை எவ்வாறு பெறுகிறோம், கையாளுகிறோம் மற்றும் பகிர்ந்து கொள்கிறோம் போன்றவைகளுக்காக Mozilla [தனியுரிமைக் கொள்கை](https://www.mozilla.org/privacy/) இல் வரையறுக்கப்பட்ட நடைமுறைகளையும் நாங்கள் பின்பற்றுகிறோம்.

## Firefox Lite இயல்பாகக் கீழ்கண்டவைகளுடன் தரவுகளைப் பகிர்ந்து கொள்கிறது:

### எல்லா இடங்களிலும் பயனர்களுக்கான செயல்திறன் மற்றும் நிலைத்தன்மையை மேம்படுத்துதல்

* __ஊடாடல் குறித்த தரவுகள்__: Firefox Lite உடனான உங்களின் ஊடாடல்களைப் பற்றிய தரவுகளை, Firefox Lite எங்களுக்கு அனுப்புகிறது (பார்வையிட்ட வலைப்பக்கங்களின் எண்ணிக்கை, அமர்வின் நீளம் மற்றும் அமைப்புகளில் செய்யப்படும் மாற்றங்கள் போன்றவை). அத்துடன் Mozilla அல்லது எங்கள் கூட்டாளர்கள் வழங்கும் Firefox Lite அம்சங்கள் (Firefox Lite தேடல் அம்சங்கள் உடனான ஊடாடல்கள் மற்றும் தேடல் கூட்டாளர் பரிந்துரைகள் போன்றவை).

* __தொழில்நுட்பத் தரவுகள்__: Firefox Lite உங்களின் Firefox Lite பதிப்பு மற்றும் மொழி பற்றிய தரவுகளை அனுப்புகிறது; சாதன இயக்க முறைமை மற்றும் வன்பொருள் உள்ளமைவு; நினைவகம், செயலிழப்புகள் மற்றும் பிழைகள் பற்றிய அடிப்படை தகவல்கள்; புதுப்பிப்புகள் மற்றும் எங்களுக்கு செயல்படுத்தல் போன்ற தானியங்கு செயல்முறைகளின் விளைவு போன்ற தரவுகளையும் அனுப்புகிறது. Firefox Lite எங்களுக்கு தரவை அனுப்பும்போது, ​​எங்கள் சேவையக பதிவுகளின் ஒரு பகுதியாக உங்கள் IP முகவரி தற்காலிகமாகச் சேகரிக்கப்படும்.

Firefox Lite க்கான விரிவான ஆவணங்களை [இங்கே](https://support.mozilla.org/kb/send-usage-data-firefox-mobile-devices) படிக்கவும் அல்லது உங்கள் அமைப்புகளில் “பயன்பாட்டுத் தரவுகளை அனுப்பு” என்பதை முடக்கவும்.
{: #telemetry }

### தொடர்புடைய உள்ளடக்கத்தைப் பரிந்துரைக்கும்

முதன்மையான தளங்கள் (முதல் முறையாக Firefox Lite பயனர்களுக்கு Mozilla பரிந்துரைத்த வலைத்தளங்கள்) மற்றும் உள்ளடக்கம் & சேவைகள் (தனிப்பயனாக்கப்படாத செய்திகள், ஷாப்பிங், விளையாட்டுகள் மற்றும் பல) போன்ற உள்ளடக்கத்தை Firefox Lite காட்டுகிறது.

* __தொழில்நுட்ப மற்றும் ஊடாடல் பற்றிய தரவுகள்__: Firefox Lite, நாங்கள் பரிந்துரைக்கும் முதன்மையான தளங்கள் மற்றும் உள்ளடக்கம் & சேவைகள் உள்ளடக்கம், பரிந்துரைக்கப்பட்ட உள்ளடக்கம் போன்றவைகளுடனான உங்கள் தொடர்புகளின் நிலை, அளவு மற்றும் இருப்பிடம் பற்றிய அடிப்படைத் தரவுகள் ஆகியவற்றை எங்களுக்கு அனுப்புகிறது. பரிந்துரைக்கப்பட்ட உள்ளடக்கம் எத்தனை முறை காட்டப்பட்டது அல்லது கிளிக் செய்யப்படுகிறது மற்றும் பரிந்துரைகளுடன் ஈடுபட்ட நேரம் ஆகியவை இதில் அடங்கும்.

* __உள்ளடக்கம் & சேவைகள்__: Firefox Lite இன் உள்ளடக்கம் & சேவைகள் என்பது, குறிப்பிட்ட நாடுகளில் எங்களது கூட்டாளர்களால் வழங்கப்படும் உள்ளூர்மயமாக்கப்பட்ட செய்திகள், கேம்கள், டீல்கள் மற்றும் பலவையாகும். சில சூழ்நிலைகளில், பரிந்துரைக்கப்பட்ட உள்ளடக்கங்களை நீங்கள் கிளிக் செய்யும்போது, மூன்றாம் தரப்பு உள்ளடக்க உரிமையாளருக்கு அவரது உள்ளடக்கம் Firefox Lite இல் கண்டறியப்பட்டதை அறிவிப்போம், ஆனால் யார் கண்டறிந்தார்கள் என்பதைக் கூறமாட்டோம். இதில் YouTube இல் உள்ள உள்ளடக்கங்களும் அடங்கும். YouTube இன் [விதிகள்](https://www.youtube.com/t/terms) மற்றும் [தனியுரிமைக் கொள்கை ](https://policies.google.com/privacy) பற்றிய மேலும் தகவலை இங்கே படிக்கலாம். மேலும் விவரங்களுக்கு [இங்கு](https://support.mozilla.org/kb/firefox-lite-content-and-services)பார்க்கவும்.

* __உள்ளடக்கத் தரவுகள்__: பரிந்துரைக்கப்பட்ட உள்ளடக்கத்தின் சில கூட்டாளர்கள், மக்கள் ஈடுபடும் உள்ளடக்க வகைகளின் மொத்த அளவீடுகளை எங்களுக்கு அனுப்புகிறார்கள், எடுத்துக்காட்டாக, ஷாப்பிங், விளையாட்டு அல்லது செய்தி போன்றவைகள். ஆனால் உள்ளடக்கத்துடன் ஈடுபடும் நபர்களின் அடையாளத்தை Mozilla பெறவில்லை.

### எங்கள் சந்தைப்படுத்தலை அளவீடு செய்தல் மற்றும் ஆதரவு அளித்தல்
* __குறிப்பிடப்பட்ட மற்றும் பிரச்சாரத் தரவுகள்__: எங்கள் சந்தைப்படுத்தல் பிரச்சாரங்களை மேம்படுத்த உதவுவதற்காக, Firefox Lite பதிவிறக்கம் செய்து நிறுவுமாறு குறிப்பிடும் வலைத்தள டொமைன் அல்லது விளம்பர பிரச்சாரம் போன்ற “குறிப்பிடப்பட்ட தரவுகளைப்”பயன்படுத்தலாம். எங்கள் பகுப்பாய்வு விற்பனையாளர் இந்தத் தரவுகளைச் சரிசெய்வதற்கு, நீங்கள் Firefox Lite ஐத் தொடங்கும்போது வழங்கப்படுவதற்கு போன்றவைகளுக்காக வைத்திருக்கிறார். மேலும் Google விளம்பர ஐடி, நேர முத்திரை, நாடு, இடம், இயக்க முறைமை மற்றும் பயன்பாட்டு பதிப்பு ஆகியவற்றை இது உள்ளடக்கி இருக்கிறது. குறிப்பிடப்பட்ட திட்டங்களைநிர்வகிக்கவும், நீங்கள் சமர்ப்பிக்கத் தேர்வுசெய்த எந்தத் தரவையும் கையாளவும் மூன்றாம் தரப்பு விற்பனையாளர்களை நாங்கள் பயன்படுத்தலாம்.

* __ரிவார்ட் சவால்கள்__: ரிவார்ட்சவால்களில் பங்கேற்க ஒரு Firefox கணக்கு தேவையாகிறது. மேலும் தகவல்களுக்கு, நீங்கள் [Firefox கணக்குகளுக்கான தனியுரிமை அறிவிப்பு](https://www.mozilla.org/en-US/privacy/firefox/#accounts) ஐப் படிக்கலாம். எங்கள் ரிவார்ட் சவால்களில் எதிலேனும் பங்கேற்க நீங்கள் முடிவு செய்தால், சவாலில் ஈடுபட்டுள்ள Firefox Lite அம்சங்களுடனான உங்கள் ஊடாடல்களைப் பற்றிய தகவல்களை Mozilla பெறுகிறது. உங்கள் Firefox கணக்கை நீங்கள் இணைக்கும்போது, ​​அந்த ரிவார்ட் சவால் ஊடாடல் தகவல்களை உங்கள் Firefox கணக்குடன் இணைப்போம். எங்கள் கூட்டாளரின் இணையதளத்தில் உங்கள் ரிவார்டை மீட்டெடுத்தால், அந்தக் கூட்டாளர், நீங்கள் வாங்குபவற்றைப்பற்றிய தகவல்களைப் பெறுவார். எங்கள் மூன்றாம் தரப்பு கூட்டாளர்களின் வலைத்தளங்களில் Firefox Lite பயனர்கள் எதை வாங்குகிறார்கள் என்பது பற்றிய மொத்த தரவை நாங்கள் பெறலாம். ஆனால் எந்தவொரு குறிப்பிட்ட தனிநபரும் வாங்கியவை பற்றியது அல்ல. Firefox Lite பயனர்களுக்கு தொடர்புடைய உள்ளடக்கத்தைத் தெரிவிக்க மற்றும் பரிந்துரைக்க இந்தத் தகவலைப் பயன்படுத்துகிறோம்.

[குறிப்பிடப்பட்ட மற்றும் பிரச்சார தரவுகள்](https://github.com/mozilla-tw/Rocket/wiki/Telemetry#install-campaign-tracking) பற்றி மேலும் அறிக. 

### எங்கள் தயாரிப்பை மேம்படுத்துதல்

செயல்திறனை மேம்படுத்தவும், செயலிழப்புகளை ஆதரிக்கவும், புதிய அம்சங்களை வழங்கவும், Firefox Lite உடனான உங்கள் அனுபவத்தைப் புரிந்துகொள்ளவும், A/B சோதனை மற்றும் தயாரிப்புச் செய்தி மூலம் பயனர் அனுபவத்தை மேம்படுத்தவும் எங்களுக்கு உதவ, Firefox Lite உங்கள் சாதனத்திலிருந்து தரவுகளைப் பெறும் Google இன் Firebase தளத்தைப் பயன்படுத்துகிறது. [Firebase](https://support.google.com/firebase/answer/6318039?hl=en) தரவு சேகரிப்பு பற்றி மேலும் அறிக அல்லது உங்கள் அமைப்புகளில் “பயன்பாட்டு தரவுகளை அனுப்பு” என்பதை முடக்கவும்.
---
## நீங்கள் இந்த அம்சங்களைப் பயன்படுத்தினால், செயல்பாட்டை வழங்குவதற்காக, Firefox Lite தரவுகளைப் பகிரும்: {: #optional-features }

### தேடல்

Firefox Lite இல் உள்ள தேடல் பட்டியில் இருந்து நேரடியாக நீங்கள் தேடல்களைச் செய்யலாம். _ Mozilla உங்கள் தேடல் வினவல்களைப் பெற்றுக் கொள்ளவில்லை._ அதன் சொந்த தனியுரிமைக் கொள்கையைக் கொண்ட வினவல் தரவானது, உங்கள் தேடல் வழங்குநருக்கு அனுப்பப்படுகிறது, 

* __தேடல் பரிந்துரைகள்__: மற்றவர்கள் தேடிய பொதுவான சொற்றொடர்களைக் கண்டறிவதற்காகவும், உங்கள் தேடல் அனுபவத்தை மேம்படுத்துவதற்காகவும் Firefox Lite இயல்பாகவே, தேடல் வினவல்களை உங்கள் தேடல் வழங்குநருக்கு அனுப்புகிறது. நீங்கள் தேர்ந்தெடுத்த தேடல் வழங்குநர் தேடல் பரிந்துரைகளை ஆதரிக்கவில்லை என்றால் இந்தத் தரவு அனுப்பப்படாது.
{: #searchsuggestions }

### இருப்பிடம் {: #location-services }

* __ Google இன் புவியிருப்பிட சேவைக்கான இருப்பிடத் தரவுகள்__: கோரும் வலைத்தளத்துடன் உங்கள் இருப்பிடத்தைத் தீர்மானிப்பதற்கும் பகிர்வதற்கும் முன்பு Firefox Lite எப்போதும் உங்கள் இருப்பிடத்தைப் பற்றி கேட்கிறது (எடுத்துக்காட்டாக, வழிகளுக்கான திசைகளை வழங்க ஒரு வரைபட வலைத்தளத்திற்கு உங்கள் இருப்பிடமானது தேவைப்பட்டால்). இருப்பிடத்தைத் தீர்மானிக்க, Firefox Lite உங்கள் இயக்க முறைமையின் புவியிருப்பிட அம்சங்கள், வைஃபை நெட்வொர்க்குகள், செல்போன் கோபுரங்கள் அல்லது IP முகவரியைப் பயன்படுத்தி, இந்தத் தரவை Google இன் புவியிருப்பிடச் சேவைக்கு அனுப்பலாம், இது அதன் சொந்த [தனியுரிமைக் கொள்கை](https: // www.google.com/privacy/lsf.html) ஆகும். 

[மேலும் அறிக](https://www.mozilla.org/firefox/geolocation/).
