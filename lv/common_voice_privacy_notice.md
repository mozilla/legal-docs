# Common Voice paziņojums par konfidencialitāti 

Spēkā stāšanās datums: 2019. gada 15. augusts {: datetime="2019-08-15" }

## Konfidencialitāte

Uzņēmums Mozilla (tie esam mēs) saņem no jums informāciju, un [Mozilla konfidencialitātes politikā](https://www.mozilla.org/privacy) ir izklāstīts, kā mēs rīkojamies ar šo informāciju.

* **Demogrāfiskie dati.** Ja vēlaties, varat mums nosūtīt tādu informāciju kā jūsu valoda, vecums un dzimums. Tas mums un citiem pētniekiem palīdz uzlabot un radīt tehnoloģijas un rīkus runas pārveidei par tekstu.

* **Konta dati.** Lai lietotu pakalpojumu Common Voice, konta izveide nav nepieciešama. Ja izlemjat veidot kontu, mēs saņemam jūsu lietotājvārdu un avatāru, ja to norādāt. Jūsu e-pasta adrese tiek saistīta ar jūsu demogrāfiskajiem un mijiedarbības datiem, taču netiek publiskota. Mēs rādām līderu sarakstus, kur var skatīt lietotāju veikto ierakstu skaitu. Jums ir iespēja izvēlēties, vai vēlaties tikt rādīts līderu sarakstā. Jebkurā laikā varat dzēst savu kontu, un jūsu lietotājvārds un e-pasta adrese tiks noņemti.

* **Biļetens.** Jūs varat abonēt mūsu biļetenu. Šādā gadījumā mēs saņemsim jūsu e-pasta adresi. Jebkurā laikā varat anulēt abonementu, un jūsu e-pasta adrese tiks izņemta no biļetena abonentu saraksta.

* **Balss ieraksti.** Balss ieraksti kopā ar jebkuriem pēc jūsu izvēles norādītajiem demogrāfiskajiem datiem var būt pieejami Common Voice datu bāzē publiskai lietošanai saskaņā ar Creative Commons Zero licenci ([CC0](https://creativecommons.org/publicdomain/zero/1.0/)).

* **Teksts.** Ja teikumus iesniedzat rakstiski, mēs varam tos darīt pieejamus arī Common Voice datu bāzē publiskai lietošanai saskaņā ar [CC0](https://creativecommons.org/publicdomain/zero/1.0/) un visiem mūsu paraugiem. Šie teikumi netiks saistīti ar jūsu iesniegtajiem demogrāfiskajiem datiem.

* **Mijiedarbības dati.** Lai labāk izprastu, kā mijiedarbojaties ar lietotni Common Voice vai Common Voice tīmekļa vietni, mēs izmantojam pakalpojumu Google Analytics. Piemēram, mēs varam izmantot sīkfailus, lai vāktu tādu anonimizētu informāciju kā jūsu ierakstīto vai noklausīto balss paraugu skaits, informācija par mijiedarbību ar pogām un izvēlnēm, sesijas ilgums.

* **Tehniskie dati.** Lai labāk izprastu, kā mijiedarbojaties ar lietotni Common Voice vai Common Voice tīmekļa vietni, mēs izmantojam pakalpojumu Google Analytics. Piemēram, mēs varam izmantot sīkfailus, lai vāktu tādu anonimizētu informāciju kā jūsu ierakstīto vai noklausīto balss paraugu skaits, informācija par mijiedarbību ar pogām un izvēlnēm, sesijas ilgums. Mēs vācam arī jūsu apmeklēto Common Voice lapu vietrāžus URL un nosaukumus. Lai pastāvīgi uzlabotu Common Voice lietošanas iespējas, mēs vācam informāciju par pārlūkprogrammas tipu un versiju, skatvietas lielumu un ekrāna izšķirtspēju. Šī informācija ļauj izprast, kā cilvēki mijiedarbojas ar pakalpojumu Common Voice un kā to uzlabot. Mēs vācam arī informāciju par jūsu atrašanās vietu un valodas iestatījumu pārlūkprogrammā, lai nodrošinātu pakalpojuma atbilstību jūsu vajadzībām. Ja vēlaties atteikties no Google Analytics veiktās datu vākšanas, varat instalēt [Google Analytics atteikšanās papildinājumu](https://tools.google.com/dlpage/gaoptout), kas pārtrauc datu pārsūtīšanu pakalpojumam Google Analytics. 

[Papildinformācija](https://github.com/mozilla/voice-web/blob/master/docs/data_dictionary.md)

