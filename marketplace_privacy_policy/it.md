### Avviso sulla privacy del Firefox Marketplace
2 luglio 2013

Per Mozilla, la privacy degli utenti è importante. La [Informativa sulla privacy di Mozilla](http://www.mozilla.org/en-US/privacy/) descrive in che modo Mozilla tratta le informazioni che raccoglie sugli utenti dal Firefox Marketplace.

<u>Cose da sapere</u>

- La maggior parte delle applicazioni presenti nel Firefox Marketplace non è prodotta da Mozilla ed è opportuno verificare la loro informativa sulla privacy prima di utilizzarle.

- I pagamenti vengono processati da altri (non da Mozilla) ed è opportuno verificare l'informativa sulla privacy del relativo provider del servizio di pagamento per conoscere le procedure applicate.
 - Mozilla non raccoglie, conserva o utilizza informazioni finanziarie di alcun tipo (quali i dati della carta di credito utilizzata dall’utente per effettuare acquisti nel Firefox Marketplace).
- Il Firefox Marketplace utilizza cookie e altre tecnologie del web per poter fornire le proprie funzioni (quali ricordarsi dell’utente da una sessione all’altra) e capire in che modo gli utenti utilizzano il servizio tramite studi analitici aggregati.
- Il Marketplace potrebbe utilizzare i dati dell’operatore e sulla posizione dell’utente per personalizzare l’esperienza.
 - Nei dispositivi con Firefox OS, vengono utilizzate le informazioni sulla rete fornite dal dispositivo dell’utente per conoscere il paese in cui si trova e la rete dell’operatore, al fine di personalizzare l’esperienza e offrire contenuti speciali in funzione dell’operatore.
 - Su tutte le piattaforme, l’indirizzo IP potrebbe essere utilizzato per determinare il paese in cui si trova l’utente e personalizzare l’esperienza.
- Non è necessario effettuare l’accesso per installare app gratuite, ma nel caso si voglia acquistare una app a pagamento verrà richiesto di effettuare l’autenticazione. Mozilla conserva inoltre uno storico delle transazioni effettuate (come ad esempio le App acquistate dall’utente).
- L’utente può scegliere di ricevere email da Mozilla e può decidere di cancellarsi e non ricevere più le comunicazioni commerciali che aveva scelto di ricevere.


### Informativa sulla privacy di Mozilla
31 ottobre 2013

La privacy è un aspetto importante di cui Mozilla Corporation, con sede a 650 Castro St #300, Mountain View, CA 94041 (“Mozilla”), tiene conto nello sviluppo di ciascuno dei propri prodotti e servizi. Mozilla si impegna a essere trasparente e aperta a tal riguardo e desidera che gli utenti sappiano in che modo Mozilla riceve le informazioni che li riguardano e come vengono utilizzate una volta acquisite.

### Cosa si intende per "dati personali?"

Con l’espressione "dati personali", Mozilla intende i dati che identificano l’utente, come il nome o l’indirizzo email.

Tutte le informazioni che non rientrano in questa definizione sono considerate "dati non personali".

Nel caso in cui i dati personali dell’utente vengano conservati assieme a dati non personali, tali informazioni sono considerate collettivamente dati personali. Laddove Mozilla rimuova da un insieme di dati tutti i dati personali, le informazioni rimanenti costituiscono dati non personali.

### In che modo Mozilla acquisisce dati sull’utente?

Mozilla acquisisce dati sull’utente:

- quando essi le vengono forniti direttamente dall’utente (ad esempio quando l’utente sceglie di inviare a Mozilla i crash report di Firefox);
- automaticamente, tramite i prodotti e servizi di Mozilla (ad esempio quando Mozilla verifica se la versione di Firefox dell’utente è aggiornata);
- quando altri utenti comunicano a Mozilla informazioni sull’utente (ad esempio Thunderbird collabora con i provider di posta elettronica degli utenti per impostare un account); o
- quando Mozilla cerca di approfondire alcuni aspetti dell'utente sulla base dei dati che esso ha comunicato a Mozilla (ad esempio quando Mozilla utilizza l'indirizzo IP dell’utente per personalizzare la lingua per alcuni dei servizi).

### Una volta che Mozilla entra in possesso di dati sull’utente, come vengono utilizzati?

Quando l’utente fornisce a Mozilla dati personali, essi vengono utilizzati nei modi per i quali l’utente ha espresso il proprio consenso. In generale, Mozilla utilizza i dati dell’utente per fornire e migliorare i propri prodotti e servizi.

### In quali casi Mozilla condivide con altri le informazioni dell’utente?

- Quando l’utente ha espresso il proprio consenso alla loro condivisione.
- Per elaborare o fornire prodotti e servizi per l’utente, ma soltanto nel caso in cui i soggetti che ricevono i dati dell'utente sia contrattualmente obbligati a trattarli secondo le modalità approvate da Mozilla.
- Nel perseguire la propria [missione di rete aperta](http://www.mozilla.org/about/manifesto.html). Per migliorare i servizi e promuovere una rete aperta, Mozilla può talvolta rendere pubbliche alcune informazioni ma, prima di farlo, elimina i dati personali dell’utente e cerca di divulgarle in modo da minimizzare il rischio che l’utente possa essere nuovamente identificato.
- Nei casi previsti dalla legge. Ogni volta vengano richieste informazioni sugli utenti da parte di organi governativi o in  relazione a una causa legale, Mozilla si attiene alla legge. Nel caso in cui vengano richiesti a Mozilla dati personali sull’utente, l’utente ne verrà informato salvo laddove la legge non autorizzi Mozilla a farlo. Nel caso in cui Mozilla riceva richieste di questo tipo, divulgherà unicamente i dati personali che, in buona fede, abbia ragione di credere che debbano essere forniti per legge. Nulla di quanto contenuto nella presente informativa intende limitare la difesa in giudizio o le obiezioni dell’utente relativamente alla richiesta avanzata da terzi di ottenere dati sull’utente.
- Quando Mozilla ritiene che sia necessario per evitare di causare pregiudizio all'utente o ad altri. In questo caso, Mozilla condividerà i dati sull'utente soltanto laddove abbia in buona fede ragione di credere che ciò sia ragionevolmente necessario per tutelare i diritti, i beni o la sicurezza dell'utente, di altri utenti, di Mozilla o del pubblico in generale.
- Nel caso in cui la struttura organizzativa o lo status di Mozilla subisca modifiche (in caso di ristrutturazione, acquisizione o fallimento), Mozilla potrà trasferire le informazioni sull'utente a un successore o a una collegata.

### Come vengono conservati e protetti i dati personali dell’utente?

Una volta che ne entra in possesso, Mozilla si impegna a proteggere i dati personali dell'utente e adotta a tal fine misure di sicurezza fisiche, commerciali e tecniche. Nonostante l'impegno profuso, laddove Mozilla venga a conoscenza di una violazione della sicurezza ne darà comunicazione all'utente così che questi possa prendere le necessarie misure di tutela.

Mozilla non vuole conservare i dati personali dell’utente più a lungo del necessario e li mantiene quindi soltanto per il tempo necessario al loro utilizzo per la finalità per la quale sono stati acquisiti. Non appena i dati non sono più indispensabili, Mozilla adotta misure per distruggerli, salvo laddove la legge preveda un periodo di conservazione più lungo.

### Di cos’altro deve essere informato l’utente?

Mozilla è un’organizzazione globale e i computer che utilizza si trovano in più parti del mondo. Inoltre, si avvale di provider di servizi i cui computer possono essere situati in diversi paesi. Ciò significa che i dati dell’utente potrebbero finire in uno di questi computer situato in un altro paese e che tale paese potrebbe avere una normativa in materia di protezione dei dati personali diversa da quella di Mozilla. Fornendo i propri dati, l’utente acconsente a questo tipo di trasferimento. Indipendentemente dal paese in cui si trovano i dati, Mozilla rispetta la normativa applicabile nonché gli impegni assunti nella presente informativa sulla privacy.

Mozilla non vuole ricevere dati da utenti di età inferiore a 13 anni e tali utenti non devono fornirglieli. Se un genitore ritiene che il proprio figlio di età inferiore ai 13 anni abbia fornito a Mozilla dati personali, può [contattare Mozilla](https://www.mozilla.org/privacy/policies/firefox-os/#top) per cancellare i dati che lo riguardano.

### Cosa succede se Mozilla modifica la presente informativa?

Nel caso in cui Mozilla debba modificare la presente informativa, l’utente ne verrà informato.

### Contattare Mozilla a proposito della Informativa sulla privacy

Per rettificare i propri dati o porre domande sulle informative sulla privacy, è possibile contattare:

<address>
  Mozilla Corporation<br>
  Att.: Legal Notices - Privacy<br>
  650 Castro Street, Suite 300<br>
  Mountain View, CA 94041-2072<br>
  Telefono: [+1-650-903-0800](tel:+1-650-903-0800)<br>
  Utilizzare il presente modulo per inviare domande, dubbi o opinioni sulla <br>Informativa sulla privacy di Mozilla.<br>
  Nome:
</address>
