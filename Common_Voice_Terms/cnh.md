# Zapi Hrawmmi Aw Upadi Zulhphung

Fehternak November 30, 2018 {: datetime="2018-11-30" }

Zapi Hrawmmi Aw inhin, na aw hlut khawh a si, catlang hman in ca zong tial khawh a si. Cun, seh-thilri le web caah aw ngaihnak in a thei-hngal kho tu apps sersiamnak cu mi zeipoah nih hmankhawh ding in aw-khumhnak bukbau sak kan herh. 

A tanglei zulphung cu zulhding ah na lungtling lawng ah Zapi Hrawmmi Aw ah na teltum kho. 

## 1. Tincotlakmi Sinak
Zapi Hrawmmi Aw cu kum 19 in a cunglei, mi zeipaoh nih hmankhawh a si. Kum 19 in a tanglei na si ahcun, na nulepa asilole cawmkengtu hnatlakpinak aa tel hrim lai. Cun, an nih nih Zapi Hrawmmi Aw i iteltum tikah na pawng ah an in umpi hrim lai. 

Zapi Hrawmmi Aw timi cu Mozilla Mibu chungtel pakhat a si. Cucaah, iteltum dingin naa thim a si ahcun, [Mozilla Mibu Iteltumnak Zulhphunglam](https://www.mozilla.org/en-US/about/governance/policies/participation/) cu zul dingin na lung a tling tinak a si. 

## 2. Pumpak-pekchanhnak
Zapi-zaran caah duhsaknak he Sersiam thiamnak Zapi Hrawmi CCO [Creative Commons CCO](https://creativecommons.org/publicdomain/zero/1.0/) timi kuttang ah Mozilla Zapi Hrawmmi Aw kumhnak innpi cu hman khawh dingin tuah a si. Cucu zeidah a sullam a si ti ahcun, zapi-zaran hman ding a si caah upadi ning tein kokek-nawlngeihnak he aapehtlaimi paoh cu kan banhkhawh tawk tein ngol ternak kan tuah. Zapi Hrawmmi Aw chungah iteltumnak na tuah a si ahcun, nangmah zong hitining in tuah ve ding in kan in hal. Nangmah na pekchanhmi pawl tahchunhnak ah na catial mi, aw-kumhmi, hman khawh dingin sermi thil le pumpak lungumbia hna cu hi [CC0](https://creativecommons.org/publicdomain/zero/1.0/) zapi-zaran caah dussaknak he sersiammi a si caah Mozilla nih midang sin hmankhawhnak nawl a pekmi cu na lung a tlingpi hrim lai. 

Zapi Hrawmmi Aw chung iteltum venak caah, Mozilla nih aamahkhannak pahnih na tuah a herh a ti:

A pakhatnak ah, na tuahsernak hi nangmah pumpak tuahsermi lawngbak a si lai. 

A pahnihnak ah, na tuahsernak hi midang a hnorsuangtu le nawlbuarmi a si lai lo. 

Hi aamahkhannak na tlinhkhawhlo a si ahcun, Zapi Hrawmmi Aw kha iteltum lo na si lai. 

## 3. Pumpak-inn
Zapi Hrawmmi Aw I iteltumnak caah pumpak-inn sersiamnak na tuah a herh lo. 

Pumpak-inn na sersiam a si ahcun, Mozilla nih na email le nangmah duhthim tein hman-min an hal lai. Duhthimtein, nangmah aiawh dingah chiahmi hmanthlak le milu relnak cazin tibantuk kha chim le pek khawh a si. Hi na pekmi cu minung dang cio nih an hmanmi holh aw-cawi, kum, nulepa sinak le pumpak sining kong kha zeitindah seh-thilri nih a hngalhkhawh lai ti cawnpiaknak caah hman a si. 

Na pumpak-inn caah nangmah konglam na pek a si ahcun, Mozilla zong a herhhaimi nawl ngeihnak na pek chih tinak a si. Cuhnacu, nangmah pumpak pekchanhmi zeitiangdah na phak cang ti a hnu zulhdawinak, na aw-khumhmi, ca tialmi, email, hman-min le hmankhawh dingin sermi thil, a dangdang milu relnak cazin na pekmi le nangmah pumpak pekchanhmi tahnak a si mi (na holh na hmanmi, voi zeizatdah na aw-kumh a si cang tibantuk) kha zatlang-lam le hrawl cungah na hman-min cu zapi nih hmu kho dingin tar-langh a si lai. 
Mozilla nih zatlang-lam ah na email cu tar-langhnak a tuah lai lo. 

Zatlang-lam le hrawl cungah na min langhter lo ding in duhthim khawh a si. 

Na langhter duh lo a si ahcun, Mozilla nih na hman-min he aapehtlaimi na aw-khumhmi cazin cu tar-langhnak a tuah lai lo. Sihmanhsehlaw, Zapi Hrawmmi Aw ca bel ahcun, Mozilla nih na catialmi le na awkhummi cu zatlang-lam ah langhter a si lai pin ah zapi nih hmankhawh a simi na aw-kumhmi le atlangpi in na pekchanhmi hna cu zatlang-lam ah langhter a si lai.

## 4. Ichawnbiaknak
Kan cazual relkho ve dingin iteltumnak na tuah a si ahcun asilole, Zapi Hrawmmi Aw caah pumpak-inn sersiamnak na tuah a si ahcun email in nangmah pumpak he aapehtlaimi ca kan in kuat lai. 

## 5. Ipehtlaihlonak fianternak

Zapi Hrawmmi Aw he iteltumnak na ngeih tik ah, thil pakhatkhat ruangah Zapi Hrawmmi Aw hmankhawhlo in a um a si ahcun, asilole, zulhphung kan sermi leng in a lenglei thil kongkau ah keimah-ta-a-si-ti-chim-halnak a chuah sual a si ahcun Mozilla cu upadi ning tein tuanvo a la tu a si lai lo tiah ka lungtling tinak a si. Mozilla nih fiangtein ipehtlaihlonak a ngeihlomi cu a tanglei hna hi an si. Cuhnacu, ding teomao lo tein, sapesial sinak, a cangsualmi, a hungchuah pimi asilole zohchunh awktlak a simi hrawhhralnak, ding teomao tein asilole ding teomao lo tein minchiat sungh zatlaknak, rian ngolter chungnak, tangka sungh zatlaknak, cazin sungh zatlaknak, khomputta riantuan that lonak tibantuk ruangah a biakamnak ning tein tuanvo a lak khawh zat cu dawlar 500 tang a si.

Zapi Hrawmmi Aw ah iteltumnak nih Mozilla caah ral a chuahpitu silo dingin le a dangdang ruangah keimah-ta-a-si-ti-chim-halnak tuahlo dingin ka lung a tling. 

‘Cu a si caah’ tihi Mozilla a riantuanmi a si. Upadi le phunglam ning tein biakamnak asilole biahrennak a simi tahchunhnak ah, “zuar le manh tlak thil sinak,” “pakhatkhat ruangah a si tlak a si ko tinak”, “nawlbuar/hnorsuan lonak”, le chawleh chawhrol tuahnak lei ipehtlaihnak, pawcawmnak caah thil zuarnak le hmannak tibantuk cu Mozilla nih fiangtein ipehtlainak a ngei lo. 

## 6. Nawlbuar Dantatmi Hngalhternak
Zapi Hrawmmi Aw chungah thil pakhatkhat nih nangmah kokek ngeihmi sinak asilole nangmah ta asimi thil kha nangmah nawl hal/chim hmasalo in an hman i nawl an buar tiah na ruah asi ahcun, zaangfahnaktein, [a tanglei ah zeitindah ripot pek khawh a si timi kha zoh](https://www.mozilla.org/about/legal/report-infringement/).

## 7. Tharchuahnak
Hi zulhphung hna cu a chel caan ah Mozilla nih remhding le tharchuah dingin biachahnak a tuah khawhmi a si. 

Zulphung tharchuahmi cu awnline ah kan thlah lai. Hi zulhphung tharchuahmi kan thlah hnu ah, Zapi Hrawmmi Aw na hman rih ko a si ahcun, aathlenmi kan tharchuahmi zulhphung cu cohlan dingin ka lung a tling tinak a si. A hmanungbik, zeitik ni le caan ahdah kan tharchuah ti le fehter a si timi cu cahmai a cunglei ahkhan fiangtein a lang lai. 

## 8. Donghternak
Mozilla nih zeitik caan paoh ah pakhatkhat ruangah Zapi Hrawmmi Aw hmanter lonak nawl an pek khawh asilole an bar khawhmi a si. Nangmah cu bar ding in asilole hmanternak nawl ngei ti lo ding in bia an khiah a si ahcun nangmah pumpak-inn ah na hmanmi email in hngalhternak kan in thanh lai. Asilole, hi hnu Zapi Hrawmmi Aw hman naa timh tik ah hngalhternak kan in tuah lai. 

Sihmanhsehlaw, kanmah nih kan in bar hnu asilole hmannak nawl kan in pek tilo hnu zongah, Mozilla sin i na kuatmi na aw-khummi vialte cu zapi nih hmankhawh dingin zatlang-lam ah a um ko lai. 

## 9. Cozah Upadi/Phunglam
Hi zulhphung cu California upadi/phunglam nih a hmanmi a si. Hi zulphung cu nangmah le Mozilla nih Zapi Hrawmmi Aw he pehtlai in biakamnak nan ngeihmi a si. 

