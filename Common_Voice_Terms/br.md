# Termenoù lezenel Common Voice

Da dalvezout Du 30, 2018 {: datetime="2018-11-30" }

Dre gCommon Voice e c'hellit reiñ ho mouezh, frazennoù skrivet ha dafar all hon eus ezhomm evit krouiñ un diaz roadennoù mouezh mammenn digor a c'hell n'eus forzh piv implijout evit kaout peadra da zigejañ ar vouezh evit an ardivinkoù hag ar web. 

Bez e c'hellit kemer perzh e Common Voice hepken ma asantit d'an termenoù-mañ.

## 1- Dilennadusted
Digor eo Common Voice da gement hini oadet a ouzhpenn 19 vloaz. Ma 'z oc'h yaouankoc'h eo ret kaout asant ho tud pe hini ho kward hag e tleont kaout ur sell war ho kenlabour gant Common Voice.

Common Voice a zo ul lodenn eus Kumuniezh Mozilla. Dre se ma tibabit kenlabourat ez asantit da zoujañ ouzh [Kemennoù Kemer perzh e Kumuniezh Mozilla](https://www.mozilla.org/en-US/about/governance/policies/participation/). 

## 2- Ho perzhiadur
Lakaat a reomp da dalvezout an diaz roadennoù mouezhioù [Common Voice Mozilla digor d'an holl dindan](https://creativecommons.org/publicdomain/zero/1.0/) Se a dalv ez eo foran hag hon eus dilezet kement gwir a c'helled hervez lezenn. Ma kemerit perzh e c'houlennomp diganeoc'h ar memestra. Ret eo deoc'h asantiñ e treuzkasfe Mozilla ho perzhiadur (pennadoù, enrolladennoù, talvoudekadurioù hag evezhiadennoù) d'an holl e doare [CCO](https://creativecommons.org/publicdomain/zero/1.0/) domani foran a youl vat.

Evit kemer perzh e Common Voice, e c'houlenn ivez Mozilla en em emgouestlañ da : 

Da gentañ penn, eo ho Perzh hoc'h hini deoc'h-c'hwi.

Da eil, ne 'z a ket ho Perzh war hini den all ebet. 

Ma n'hellit ket doujañ d'an emgouestl-se, eo arabat deoc'h kemer perzh e Common Voice.

## 3- Ho kont
N'oc'h ket rediet da grouiñ ur gont evit kemer perzh e Common Voice.

Ma krouit ur gont, e c'houlenno Mozilla ho chomlec'h postel hag hoc'h anv implijer diganeoc'h. Bez e c'hellit ivez dibab un avatar ha roadennoù demografek a roio an tu deomp da gompren penaos lakaat ar mekanikoù da gompren an dud gant pouezioù-mouezh, oadoù, reizhoù ha kenarroudoù disheñvel.

Pa roit titouroù war ho kont e roit da vMozilla an holl aotreoù a vez ezhomm evit : 
heuliañ ho perzhiadur, ar sonenrolladennoù, ar skridoù ha an talvoudekadurioù ivez; 
liammañ ar roadennoù-se d'ho kont, d'ho postel, d'hoc'h anv implijer ha d'an titouroù demografek bet roet ganeoc'h;
Embann en un doare foran ho perzhiadur ha kement titour demografek. 

Ne skigno na ne embanno ket Mozilla ho chomlec'h postel.

Bez e c'hellit dibab chom hep bezañ gwelet war ar rummadurioù. Ma asantit, ne embanno ket Mozilla roadennoù diwar-benn ho enrolladennoù asambles gant hoc'h anv implijer. Padal, ho skridoù hag hoc'h enrolladennoù a vo digor d'an holl e ser Common Voice hag e vo kavet ivez titouroù diwar-benn hoc'h enrolladurioù en holl stummoù a-wel d'an holl. 

## 4- Kehentiñ
Ma koumanantit d'hon lizhiri kelaouiñ pe ma lakait hoc'h anv kevreet gant Common Voice, e c'hellit degemer posteloù eus hon ferzh kevreet gant ho kont.

## 5- Kemennoù

En ur gemer perzh e Common Voice, ez asantit ne vo ket kiriek e mod ebet Mozilla ma n'heller ket implijout Common Voice pe eus kement klemm a c'hellfe sevel diwar an termenoù-se. Dinac'h a ra Mozilla dreist-holl kement-mañ :
Gaouadoù ameeun, ispisial, a eil-renk, keñverek pe skouerius. 
Gaouadoù eeun pe ameeun evit koll youl vat, ehan labour, koll gounid, koll roadennoù pe c'hwitadennoù urzhiataerezh 

Kement kiriegezh o tennañ d'an emglev-mañ n'hell ket mont en tu-hont da $500. 

Asantiñ a rit da zigoll ha da chom hep tamall Mozilla eus kement kiriegezh a savfe eus ho perzhadur e Common Voice.

Mozilla a ginnig ar servij “evel m'emañ”. Dinac'h a ra groñs Mozilla kement gwarantiz lezennel evel “merchandising”, “barregezh evit un implij resis” “nann-drevezerezh” hag ar gwarantizoù a ya da heul un ober, un implij pe ur c'henwerzh.

## 6– Kemenn Torradur
Ma kav deoc'h ez eus un dra bennak a ya a-enep d'ho kwirioù oberour pe genwerzhel, mar plij sellit ouzh hon teul [penaos en em gemer evit disklêriañ un dorridigezh](https://www.mozilla.org/about/legal/report-infringement/).

## 7– Hizivaat
Gwech an amzer, e c'hell Mozilla divizout hizivaat an Divizoù-mañ. An Divizoù diwezhañ a vo lakaet enlinenn.
Ma kendalc'hit da implijout Common Voice goude m'hor befe kemennet an Divizoù diwezhañ, ez asantit d'ar c'hemmoù diwezhañ. Merkañ a refomp un deiziad kregiñ e penn krec'h ar bajenn-mañ evit diskouez en un doare sklaer eo bet graet ar c'hemm.

## 8- Freuzadur
Mozilla a c'hell paouez pe herzel n'eus forzh piv n'eus forzh pegoulz evit abeg pe abeg da vont war gCommon Voice. Ma tivizomp paouez pe lakaat un termen d'ho kont e klaskomp ho kelaouiñ dre ar chomlec'h postel stag ouzh ho kont pe ar c'hentañ tro e klaskfet mont war gCommon Voice. 
An enrolladennoù ho peus kaset da vMozilla a chom foran hag e dalc'h Common Voice, zoken ma klozomp pe ma paouezomp ho moned evit ur pennad.

## 9- Lezenn lakaet da dalvezout
Lezennoù California a vez lakaet da dalvezout evit an divizoù-mañ. An divizoù-mañ a zo un emglev en e bezh etre Mozilla ha c'hwi evit pezh a sell ouzh Common Voice. 
