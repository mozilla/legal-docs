# ކޮމަން ވޮއިސް ޤާނޫނީ ހަމަތައް

30 ނޮވެމްބަރ، 2018 އިން ފެށިގެން {: ދުވަސްވަގުތު="2018-11-30" }

ކޮމަން ވޮއިސް މެދުވެރިކޮށް ތިފަރާތަށް ތިފަރާތުގެ އަޑު، ލިޔެފައިވާ ޖުމްލަތައް، އަދި ކޮންމެ މީހަކަށްވެސް ވެބް ނުވަތަ ގެންގުޅޭ އާލާތްތަކުގައި ބޭނުންކުރުމަށް، އުފެއްދުންތެރި ވޮއިސް ރެކޮގްނިޝަން އެޕްލިކޭޝަންތައް އީޖާދުކުރެވޭނެ ފަދަ އޮޕެން-ސޯރސް ވޮއިސް ޑޭޓާ ބޭސްއެއް ހެދުމަށް ބޭނުންވާނެ އެހެނިހެން ވަސީލަތްތައް ހަދިޔާ ކުރެވޭނެއެވެ.

ތިފަރާތައް ކޮމަން ވޮއިސްގައި ބައިވެރިވެވޭނީ މި ޝަރުތުތަކަށް އެއްބަސްވާނަމައެވެ.

## 1\. ޝަރުތުހަމަވުން
ކޮމަން ވޮއިސް ވަނީ 19 އަހަރުން މަތީގެ ހުރިހާ މީހުންނަށް ހުޅުވާލެވިފައެވެ. ތިފަރާތުގެ އުމުރު 19 އަހަރުން ދަށް ކަމުގައި ވާނަމަ، ތިފަރާތަށް ކޮމަން ވޮއިސް ބޭނުން ކުރެވޭނީ ތިފަރާތުގެ މައިންބަފައިން ނުވަތަ ބެލެނިވެރި ފަރާތެއްގެ ހުއްދަ ލިބިގަނެ، އެފަރާތުގެ ބެލުމުގެ ދަށުންނެވެ.

ކޮމަން ވޮއިސްއަކީ މޮޒިއްލާ ކޮމިއުނިޓީގެ ބައެކެވެ. އެހެންކަމުން، މީގައި ބައިވެރިވާން އިޚުތިޔާރުކުރާނަމަ، ތިފަރާތުން [މޮޒިއްލާ ކޮމިއުނިޓީ ޕާޓިސިޕޭޝަން ގައިޑްލައިންސް](https://www.mozilla.org/en-US/about/governance/policies/participation/)ގައި ބައިވެރިވުމަށް އެއްބަސްވެއެވެ.

## 2\. ތިފަރާތުގެ ހުށައެޅުންތައް
މޮޒިއްލާގެ ކޮމަން ވޮއިސް ޑޭޓާބޭސް ލިބެން ހުންނާނީ [ކްރިއޭޓިވް ކޮމަންސް ސީސީޒީރޯ ޕަބްލިކް ޑޮމެއިން ޑެޑިކޭޝަން](https://creativecommons.org/publicdomain/zero/1.0/)ގެ ދަށުންނެވެ. އޭގެ މާނައަކީ، މިއީ ޢާންމުންނަށް ހުޅުވާލެވިފައިވާ، އަދި ޤާނޫނު ތަންދޭ އެންމެ ފުރިހަމައަށް ކޮޕީރައިޓް ދޫކޮށްލެވިފައިވާ އެއްޗެއްކަމެވެ. ތިފަރާތުން ކޮމަން ވޮއިސް ބޭނުން ކުރާނަމަ، ތިފަރާތުންވެސް އެގޮތަށް ޢަމަލުކުރަންވާނެއެވެ. ތިފަރާތުގެ ހުރިހާ ހުށައެޅުންތައް (ލިޔުން، ރިކޯޑިންތައް، ވެލިޑޭޝަން އަދި ޚިޔާލުތައް ހިމެނޭގޮތުން) މޮޒިއްލާއިން، [ސީސީޒީރޯ](https://creativecommons.org/publicdomain/zero/1.0/) ޕަބްލިކް ޑޮމެއިން ޑެޑިކޭޝަންގެ ދަށުން، ޢާންމުންނަށް ހުޅުވާލުމާމެދު އިއުތިރާޒެއް ނެތް ކަމަށް އެއްބަސްވާންވާނެއެވެ.

ކޮމަން ވޮއިސްގައި ބައިވެރިވުމުގެ ގޮތުން، ތިފަރާތުން މޮޒިއްލާއަށް ދެ ޔަޤީންކަމެއް ދޭންވާނެއެވެ:

ފުރަތަމަ ކަމަކަށް، ތިފަރާތުގެ ހުށައެޅުންތަކަކީ މުޅިންވެސް ތިފަރާތުގެ އަމިއްލަ އުފެއްދުންތަކެއް ކަމެވެ.

ދެވަނަ ކަމަކަށް، ތިފަރާތުގެ ހުށައެޅުން ތަކަކީ ތިންވަނަ ފަރާތެއްގެ ހައްޤަކަށް އެއްވެސް ގޮތަކަށް އަރައިގަންނަ ހުށައެޅުންތަކެއް ނޫންކަމެވެ.

މި ޔަޤީންކަން ތިފަރާތަށް ނުދެވޭ ކަމުގައިވަނީނަމަ، ކޮމަންވޮއިސްގައި ތިފަރާތަށް ބައިވެރި ނުވެވޭނެއެވެ.

## 3\. ތިފަރާތުގެ އެކައުންޓް
ކޮމަންވޮއިސްގައި ބައިވެރިވުމަށް ތިފަރާތުން އެކައުންޓެއް ހަދާކަށް ނުޖެހޭނެއެވެ.

އެކައުންޓެއް ހަދަނީކަމުގައިވާނަމަ، މޮޒިއްލާއިން ތިފަރާތުގެ އީމެއިލް އެޑްރެހާއި ތިފަރާތުން ބޭނުންވާ ޔޫޒަރ ނަމެއް ދިނުމަށް އެދޭނެއެވެ. އިޚުތިޔާރީގޮތުން، މެޝިންތަކަށް އެކި އެކްސެންޓް، އުމުރު، މިންތި އަދި ބެކްގްރައުންޑްގެ މީހުން ދެނެގަތުމަށް އަޅުގަނޑުމެންނަށް ދަސްކޮށް ދެވޭނެހެން، އެވަޓަރ އަދި ބައެއް ޑިމޮގްރަފިކް މައުލޫމާތު އަޅުގަނޑުމެންނާއި ހިއްސާ ކުރެވިދާނެއެވެ.  

އެކައުންޓަށް މައުލޫމާތު ދޭއިރު، ތިފަރާތުން މޮޒިއްލާއަށް:
 ތިފަރާތުގެ ހުށައެޅުންތައް، ރިކޯޑިންގ، ލިޔުން އަދި ވެލިޑޭޝަން ހިމެނޭގޮތުން، މައުލޫމާތު ބަލަމުން ދިއުމުގެ،
އެ މައުލޫމާތުތައް ތިފަރާތުގެ އެކައުންޓް، އީމެއިލް، ޔޫޒަރ ނަން، އަދި ތިފަރާތުން ފޯރުކޮށްދީފައިވާ ޑިމޮގްރަފިކް މައުލޫމާތާއި ގުޅުވުމުގެ،
ތިފަރާތުން ހުށައަޅާ ހުށައެޅުންތައް، ތިފަރާތުގެ ޑިމޮގްރަފިކް މައުލޫމާތާއި އެއްކޮށް ޝާއިރުކުރުމުގެ،
ލީޑަރބޯޑުގައި ތިފަރާތުގެ ނަމާއި އެއްކޮށް ތިފަރާތުގެ ހުށައެޅުންތަކުގެ މެޓްރިކްސް ޝާއިރުކުރުމުގެ (ރިކޯޑިންގ ގެ އަދަދާއި ބަސް ފަދަ)  
ހުއްދަ ދެއެވެ.
މޮޒިއްލާއިން އާންމުކޮށް ފެންނާނެހެން ތިފަރާތުގެ އީމެއިލް އެޑްރެސް އާންމު ނުވަތަ ޝާއިރުނުކުރާނެއެވެ.

ތިފަރާތަށް ލީޑަރބޯޑަށް ނޭރުމުގެ އިޚުތިޔާރު ލިބިގެންވެއެވެ. އެހެން ކަމުގައި ވެއްޖެނަމަ، މޮޒިއްލާއިން ތިފަރާތުގެ ޔޫޒަރ ނަމާއި ގުޅުވައިގެން ތިފަރާތުގެ ރިކޯޑިންގ ތަކާއި ގުޅޭ މަޢުލޫމާތު ޝާއިރުނުކުރާނެއެވެ. އެހެން ނަމަވެސް، ކޮމަން ވޮއިސްގެ ބައެއްގެ ގޮތުގައި މޮޒިއްލާއިން ތިފަރާތުގެ ލިޔުން އަދި ރިކޯޑިންގތައް އާންމުކޮށް ލިބެން ހުންނާނެ ގޮތަށް ހަދައި، ތިފަރާތުގެ ރިކޯޑިންގ ތަކާއި ބެހޭ މައުލޫމާތު އާންމު މެޓްރިކްސް ގައި އާންމުކުރެވިފައިވާނެއެވެ.  

## 4\. މުއާސަލާތުކުރުން
އަޅުގަނޑުމެންގެ ނިއުސްލެޓަރ ލިބުމަށް ސަބްސްކްރައިބް ކޮށްފައިވާނަމަ، ނުވަތަ ކޮމަން ވޮއިސް އާއި ގުޅުވައިގެން އެކައުންޓެއް ހަދާފައިވާނަމަ، އެ އަކައުންޓާއި ގުޅިގެން ތިފަރާތަށް އީމެއިލް ލިބެމުންދާނެއެވެ.

## 5\. ޑިސްކްލެއިމަރ

ކޮމަން ވޮއިސްގައި ބައިވެރިވުމުން، ކޮމަންވޮއިސް ބޭނުންކުރުމަށް ނުކުޅެދޭ އެއްވެސް ހާލަތެއްގައި، އަދި މި ޝަރުތުތަކުގެ ދަށުން އަންނަ އެއްވެސް ކަމެއްގައި މޮޒިއްލާއިން އެއްވެސް ޒިންމާއެއް ނަގަން ނުޖެހޭނެކަމަށް ތިފަރާތުން އެއްބަސްވެއެވެ. ވަކިން ޚާއްސަކޮށް މޮޒިއްލާއިން ތިރީގައިވާ ކަންކަން ޑިސްކްލެއިމް ކުރެއެވެ:
 ނުުސީދާ، ޚާއްސަ، ވަކި ޙާލަތެއްގައި، ނަތީޖާއެއްގެ ގޮތުން ނުވަތަ މިސާލީ ގޮތުން ލިބޭ އެއްވެސް ގެއްލުމެއް
ހިތްސާފުކަން، މަސައްކަތް ހުއްޓުން، ގެއްލުންވުން، މައުލޫމާތު ގެއްލުން އަދި ކޮމްޕިއުޓަރު ހަލާކުވުމުގެ ސީދާ ނުވަތަ ނުސީދާ ގޮތުން ލިބޭ ގެއްލުން.

މި އެއްބަސްވުމުގެ ދަށުން، ނަގަން ޖެހޭ ޒިންމާއަކަށް ދައްކަން ޖެހޭ އެއްވެސް އަދަދެއް 500$ އަށްވުރެ ގިނަ ނުވާނެއެވެ.

ކޮމަން ވޮއިސްގައި ތިފަރާތުން ބައިވެރިވުމުން ނަގަން ޖެހޭ ކޮންމެ ޒިންމާއަކުން މޮޒިއްލާ ބަރީއަކޮށް ބަރީއަވެގެން ވާކަމަށް ތިފަރާތުން އެއްބަސްވެއެވެ.

މޮޒިއްލާ އިން ޚިދުމަތް ދޭނީ "އެ ހުރި ހާލަތެއްގައި" އެވެ.  މޮޒިއްލާއިން ވަކިން ޚާއްސަކޮށް، "މަރޗަންޓަބިލިޓީ" ، "ފިޓްނެސް ފޯ ޕަރޓިކިއުލަރ ޕަރޕޮސް" ، "ނޮން-އިންފްރިންޖްމެންޓް" އަދި ޑީލްކުރުމާއި، ބޭނުން ކުރުމާއި ޓްރޭޑްކުރުމުގައި ދިމާވާ އެއްވެސް ޤާނޫނީ ޔަޤީންކަމެއް ނުވަތަ ވޮރަންޓީއެއްގެ ޒިންމާއެއް ނުނަގާނެއެވެ.

## 6\. ޤަވާއިދުތަކާއި ޚިލާފުވުމުން ދެވޭ ނޯޓިސް
ކޮމަން ވޮއިސްއިން ތިފަރާތުގެ ކޮޕީރައިޓް ހައްޤަކަށް ނުވަތަ ޓްރޭޑްމާކް ޙާއްޤަކަށް އަރަގަންނަކަމަށް ތިފަރާތަށް ފެންނަނީ ކަމުގައިވަނީ ނަމަ، [އިންފްރިންޖްމެންޓް ރިޕޯޓް ކުރުމުގެ ޕޮލިސީ](https://www.mozilla.org/about/legal/report-infringement/)ބައްލަވާލައްވާ

## 7\. އަޕްޑޭޓްތައް
ދޭތެރެ ދޭތެރެއިން މޮޒިއްލާއިން މި ޝަރުތުތައް އަޕްޑޭޓް ކުރަމުން ގެންދާނެއެވެ. އަޕްޑޭޓް ކުރެވޭ ޝަރުތުތައް އޮންލައިންކޮށް ފެންނަން ހުންނަގޮތައް ޝާއިރުކުރެވޭނެއެވެ.

އަޕްޑޭޓް ކުރެވިފައިވާ ޝަރުތުތައް އާންމުކުރުމަށް ފަހުވެސް ތިފަރާތުން ކޮމަން ވޮއިސް ބޭނުން ކުރަމުން ދާނަމަ، ގެނެވިފައިވާ ބަދަލުތަކަށް އެއްބަސްވުމަށް ތިފަރާތަށް އެއްބަސް ވެވުނީއެވެ. އެންމެ ފަހުން ބަދަލު ގެނެވުނީ ކޮން އިރެއްގައި ކަން އެނގޭނޭހެން، މި ޞަފްހާގެ މަތީގައި އިފެކްޓިވް ތާރީޚު އަޅުގަނޑުމެން ޢާންމު ކުރާނަމެވެ.

## 8\. ބާތިލުކުރުން
ކޮންމެ ސަބަބަކާ ހުރެވެސް، ކޮންމެ ފަރާތަކަށް ކޮމަން ވޮއިސްއަށް ވަނުމަށް ދެވިފައިވާ ހުއްދަ ސަސްޕެންޑް ނުވަތަ ބާތިލު ކުރުމުގެ އިޚުތިޔާރު މޮޒިއްލާއަށް ލިބިގެންވެއެވެ. ކޮމަން ވޮއިސްއަށް ވަނުމަށް ތިފަރާތުން މަސައްކަތްކުރުމުން، ތިޔަފަރާތުގެ ހުއްދަ ސަސްޕެންށް ނުވަތަ ބާތިލުކުރެވިފައިވާނަމަ، އެކަން ތިފަތާތުގެ އެކައުންޓާއި ގުޅިފައިވާ އީމެއިލް އެޑްރެސް މެދުވެރިކޮށް އެންގުމުގެ މަސައްކަތް އަޅުގަނޑުމެން ކުރާނަމެވެ.

ތިފަރާތުގެ ހުއްދަ ސަސްޕެންޑް ނުވަތަ އެއްކޮށް ބާތިލު ކުރެވުނު ނަމަވެސް، ތިފަރާތުން ކޮމަން ވޮއިސްގެ ގޮތުގައި މޮޒިއްލާއަށް ހުށައަޅާ އެންމެހާ ރިކޯޑިންގތައް ޢާންމުކޮށް ލިބެން ހުންނާނެއެވެ.

## 9\. ޢަމަލުކުރެވޭ ޤާނޫނު
މި ޝަރުތުތަކުގެ މައްޗަށް ހިނގާނީ ކެލެފޯނިއާގެ ޤާނޫނުތަކެވެ. މި ޝަރުތުތަކަކީ ތިފަރާތައި މޮޒިއްލާއާއި ދެމެދު ކޮމަން ވޮއިސް އާއި ގުޅިގެން އެއްބަސްވެވޭ ފުރިހަމަ އެއްބަސްވުމެވެ. 
