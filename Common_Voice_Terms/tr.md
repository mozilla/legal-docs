# Common Voice Yasal Koşulları 

Geçerlilik Tarihi: 30 Kasım 2018 {: datetime="2018-11-30" }

Common Voice yoluyla, cihazlar ve internete yönelik inovatif ses tanıma uygulamaları üretmek üzere herkesin kullanabileceği açık kaynak bir ses veritabanı geliştirmemiz için gereken sesiniz, yazılı mesajlarınız ve diğer kaynakları bağışlayabilirsiniz.

Common Voice’a yalnızca bu Koşulları kabul etmek kaydıyla katılabilirsiniz. 

## 1. Uygunluk
Common Voice, 19 yaşının üzerindeki herkese açıktır. 19 yaşındaysanız veya bu yaşın altındaysanız, ebeveyninizin veya vasinizin onayını almanız gerekir ve bu kişiler, Common Voice’a katılımınızı denetlemelidir. 

Common Voice, Mozilla Topluluğu'nun bir parçasıdır. Sonuç olarak, katılmayı tercih ederseniz, [Mozilla Topluluğu Katılım İlkeleri’ne](https://www.mozilla.org/en-US/about/governance/policies/participation/) uymayı kabul edersiniz. 

## 2. Katkılarınız 
Mozilla’nın Common Voice veritabanını, [Creative Commons CC0 herkese açık alan adı adaması](https://creativecommons.org/publicdomain/zero/1.0/) kapsamında kullanıma sunmaktayız. Bu durum, veritabanının herkese açık olması ve yasalar kapsamında feragat edebileceğimiz tüm telif haklarından feragat etmiş olmamız anlamına gelir. Common Voice’a katılırsanız, sizin de bunu yapmanızı gerektiririz. Mozilla’nın, [CC0](https://creativecommons.org/publicdomain/zero/1.0/) herkese açık alan adı adaması kapsamında tüm Katkılarınızı (metin, kayıtlar, doğrulamalar ve geribildirim dahil) kamuya sunabileceğini kabul etmelisiniz. 

Mozilla ayrıca, Common Voice’a katılmanız için iki garantide bulunmanızı gerektirir: 

Birincisi, Katkılarınız; tamamen sizin yaratımınız olacaktır.

İkincisi, Katkılarınız; hiçbir üçüncü tarafın haklarını ihlal etmeyecektir. 

Bu garantileri verememeniz durumunda, Common Voice’a katılamazsınız. 

## 3. Hesabınız
Common Voice’a katılmak için hesap oluşturmanız gerekli değildir. 

Hesap oluşturmanız durumunda Mozilla, e-posta adresinizi ve belirlediğiniz kullanıcı adını ister. İsteğe bağlı olarak, farklı aksan, yaş, cinsiyet ve arka plana sahip kişileri daha iyi anlamayı makinelere nasıl öğreteceğimizi anlamamıza yardımcı olacak belirli demografik bilgileri ve bir avatarı göndermeniz de gerekebilir.

Hesabınız için bilgiler sağladığınızda, Mozilla’ya aşağıdaki hususlar için gereken tüm izinleri vermiş olursunuz: 
ses kayıtları, metin ve doğrulamalar dahil olmak üzere Katkılarınızla ilgili bilgilerin takip edilmesi, 
sağladığınız demografik bilgiler, hesap, e-posta ve kullanıcı adı bilgileriyle söz konusu bilgilerin ilişkilendirilmesi ve
Katkılarınızın her türlü demografik bilgiyle birlikte herkese açık bir şekilde yayınlanması,
Puan tablosunda kullanıcı adınızın yanında, Katkılarınıza ilişkin ölçümler (kayıt ve dil sayınız gibi) yayınlanır.

Mozilla, e-posta adresinizi herkese açık bir şekilde paylaşmayacak veya yayınlamayacaktır. 

Puan tablolarında görünmemeyi tercih edebilirsiniz. Mozilla, böyle bir tercihte bulunmanız durumunda, kullanıcı adınızla ilişki olan kayıtlarınıza yönelik verileri yayınlamayacaktır. Ancak Mozilla, metin ve kayıtlarınızı Common Voice kapsamında yine de sunacaktır ve herkese açık bir şekilde sunulan genel ölçümlerinizde yer alan kayıtlarınıza ilişkin bilgileri dahil edecektir.

## 4. İletişimler
Haber bültenlerimize abone olursanız veya Common Voice ile ilişkili bir hesaba kayıt olursanız, hesabınızla bağlantılı olarak bizden e-postalar alabilirsiniz. 

## 5. Sorumluluk Retleri

Common Voice’a katılarak, bu koşullardan kaynaklanan hiçbir hak talebi veya Common Voice’u kullanamama durumu nedeniyle Mozilla’nın hiçbir şekilde yükümlülüğünün olmayacağını kabul edersiniz. Mozilla, özellikle aşağıdaki hususlarda sorumlulukları reddetmektedir:
Dolaylı, özel, rastlantısal, sonuçsal veya örnek niteliğinde hasarlar
İyi niyet kaybı, iş durdurma, kâr kayıpları, veri kayıpları veya bilgisayar arızası nedeniyle doğrudan veya dolaylı hasarlar

İşbu anlaşma kapsamındaki her türlü yükümlülük, 500 dolarla sınırlıdır. 

Common Voice’a katılımınızdan kaynaklanan her türlü yükümlülük veya hak talebine karşı Mozilla’yı korumayı ve tazmin etmeyi kabul edersiniz. 

Mozilla, hizmetleri “olduğu gibi” sunmaktadır. Mozilla, özellikle; “ticarete elverişlilik”, “belirli bir amaca uygunluk”, “ihlal etmeme durumunun olması” gibi her türlü yasal teminat ve garantinin yanı sıra alışveriş, kullanım veya ticaret nedeniyle ortaya çıkabilecek garantileri reddeder. 

## 6. Hak İhlali Bildirimi
Common Voice’da yer alan herhangi bir unsurun telif haklarınızı veya ticari marka haklarınızı ihlal ettiğini düşünüyorsanız, lütfen [hak ihlallerinin nasıl bildirileceğine ilişkin politikamıza](https://www.mozilla.org/about/legal/report-infringement/) bakın.

## 7. Güncellemeler 
Mozilla, işbu Koşulları muhtelif zamanlarda güncellemeye karar verebilir. Güncellenen Koşulları çevrimiçi olarak yayınlayacağız. 

Common Voice’u güncellenen Koşulları paylaşmamızın ardından kullanmaya devam ederseniz, söz konusu değişiklikleri onayladığınızın sayılacağını kabul edersiniz. En son güncellemeyi ne zaman yaptığımızın açık bir şekilde görünmesi için bu sayfanın üstünde geçerlilik tarihini yayınlayacağız. 

## 8. Fesih 
Mozilla, herhangi birinin Common Voice’a erişimini herhangi bir zamanda, herhangi bir nedenle askıya alabilir veya sonlandırabilir. Erişiminizi askıya almaya veya sonlandırmaya karar vermemiz durumunda, hesabınızla ilişkili e-posta adresi üzerinden veya Common Voice’a tekrar erişmeye çalıştığınız zaman sizi bilgilendirmeye çalışacağız. 

Mozilla’ya gönderdiğiniz kayıtlar, erişiminizi sonlandırsak veya askıya alsak bile Common Voice kapsamında herkese açık bir şekilde sunulmaya devam edecektir. 

## 9. Geçerli Yasalar
Bu Koşullar için Kaliforniya yasaları geçerli olacaktır. İşbu koşullar, Common Voice hususunda siz ve Mozilla arasında yer alan anlaşmanın tamamı niteliğindedir.
