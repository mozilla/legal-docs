# Common Voice’i õiguslikud tingimused

Kehtivad alates 30. novembrist 2018 {: datetime="2018-11-30" }

Common Voice’i kaudu saad anda oma hääle, kirjalikud laused ja muid ressursse, et aidata meil koostada avatud lähtekoodiga kõneandmebaas, mille abil teha uusi kõnetuvastusrakendusi seadmete ja veebi jaoks.

Common Voice’i kasutamisel saad osaleda ainult siis, kui nende tingimustega nõustud. 

## 1. Sobivus
Common Voice on avatud kõigile inimestele alates 19. eluaastast. Juhul kui oled 19-aastane või noorem, peab sul olema vanema või hooldaja nõusolek ja ta peab kontrollima sinu Common Voice’i kasutamist. 

Common Voice on osa Mozilla kogukonnast. Seega nõustud osaledes järgima [Mozilla kogukonna osalusjuhiseid](https://www.mozilla.org/about/governance/policies/participation/). 

## 2. Sinu panus 
Teeme Mozilla Common Voice’i andmebaasi kättesaadavaks [avaliku omandi tähise Creative Commons CC0](https://creativecommons.org/publicdomain/zero/1.0/)alusel. See tähendab seda, et see on avalik ja et oleme loobunud seaduse raames võimalikest autoriõigustest. Ootame sinult sama, kui Common Voice’i kasutad. Pead nõustuma, et Mozilla võib pakkuda sinu esitatu (sh teksti, salvestised, valideerimised ja tagasiside) avalikkusele avaliku omandi tähise [CC0](https://creativecommons.org/publicdomain/zero/1.0/) alusel. 

Common Voice’i kasutamiseks vajab Mozilla sinult kahte kinnitust. 

Esimeseks palume kinnitada, et sinu panus on täielikult sinu looming.

Teiseks palume kinnitada, et sinu panusega ei rikutaks kolmandate osapoolte õigusi. 

Sa ei saa Common Voice’i kasutada, kui sa seda kinnitada ei saa. 

## 3. Sinu konto
Common Voice’i kasutamiseks ei pea kontot tegema. 

Mozilla küsib sinult soovitud meiliaadressi ja kasutajanime, kui konto teed. Valikuna saad esitada ka avatari ja kindlad demograafilised andmed, mis aitavad meil aru saada, kuidas õpetada masinatel tuvastada eri aktsendi, vanuse, soo ja taustaga inimesi.

Konto jaoks teabe andmisel annad Mozillale vajaliku loa 
jälgida sinu panustega (sh helisalvestiste, tekstide ja valideerimistega) seotud andmeid, 
seostada andmeid sinu konto, meiliaadressi, kasutajanime ja sinu antud demograafiliste andmetega,
avaldada sinu panused koos demograafilise teabega
ja avaldada sinu panuste näitajad (nt salvestiste arv ja keeled) koos sinu kasutajanimega edetabelis.

Mozilla ei postita avalikult ega avalda sinu meiliaadressi. 

Saad valida selle, et sinu nime edetabelites ei kuvata. Sel juhul ei avalda Mozilla salvestiste andmeid seoses sinu kasutajanimega. Mozilla teeb sinu teksti ja salvestised siiski Common Voice’i osana avalikult kättesaadavaks ja lisab avalikult kättesaadavate näitajate sekka sinu salvestiste teabe.

## 4. Suhtlus
Juhul kui tellid Common Voice’iga seoses uudiskirja või registreerid konto, võid meilt saada kontoga seoses meilisõnumeid. 

## 5. Vastutusest loobumine

Common Voice’i kasutamisel nõustud sellega, et Mozilla ei võta vastutust, kui Common Voice’i ei saa kasutada või kui tingimustega seoses tekib nõudeid. Mozilla loobub konkreetselt järgmisest vastutusest.
Kaudne, eriline, juhuslik, tagajärjeline või hoiatav kahju
Maineväärtuse vähenemise, tööseisaku, kahjumi, andmekao või arvutirikke põhjustatud vahetu või kaudne kahju

Selle lepingu kohaselt on suurim vastutusmäär 500 $. 

Nõustud Mozillat kaitsma ja hüvitama talle oma Common Voice’i kasutamistest tuleneva vastutuse või nõude tagajärjel tekkinud kahju. 

Mozilla pakub teenust „valmis kujul“. Mozilla loobub nimelt andmast nt „kaubastatavuse“, „kindlaks otstarbeks sobivuse“ ja „tingimuste mitterikkumisega“ seotud õiguslikke garantiisid ja tagatisi ning tagatisi, mis tulenevad kauplemisest või kasutamisest. 

## 6. Rikkumisest teatamine
Juhul kui leiad, et Common Voice’iga rikutakse autori- või kaubamärgiõigusi, uuri meie [rikkumisest teadaandmise poliitikat](https://www.mozilla.org/about/legal/report-infringement/).

## 7. Värskendused 
Mozilla võib otsustada neid tingimusi jooksvalt värskendada. Värskendatud terminid postitatakse veebi. 

Nõustud muudatustest tulenevaga, kui jätkad tingimuste värskendamise järel Common Voice’i kasutamist. Lisame selle lehe ülaossa postitamise kuupäeva, et viimane värskenduse tegemise aeg oleks selge. 

## 8. Lõpetamine 
Mozilla saab igal ajal ja igal põhjusel peatada või lõpetada juurdepääsu Common Voice’ile. Juhul kui otsustame sinu juurdepääsu peatada või lõpetada, püüame sulle sellest teada anda sinu kontoga seotud meilisõnumi teel või järgmisel korral, kui üritad Common Voice’ile juurde pääseda. 

Mozillale esitatud salvestised jäävad Common Voice’i osana avalikult kättesaadavaks isegi siis, kui sinu juurdepääsu lõpetame või peatame. 

## 9. Kohaldatav seadus
Nendele tingimustele kehtib California seadus. Need tingimused moodustavad sinu ja Mozilla vahel sõlmitud Common Voice’i lepingu.
