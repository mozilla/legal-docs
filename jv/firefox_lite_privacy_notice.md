# <span class="privacy-header-firefox-lite">Firefox Lite</span> <span class="privacy-header-policy">Pemberitahuan Privasi</span>

10 Desember 2019
{: datetime="2019-12-10" }

## Ing Mozilla, kita percaya yen privasi iku penting banget kanggo internet sehat.

Mula saka iku, kita nggawe Firefox Lite, lan kabeh produk kita, supaya panjenengan luwih bisa ngontrol informasi sing panjenengan bagi online lan informasi sing panjenengan bagi karo kita. Kita nyoba ngumpulake apa wae sing kita butuhake kanggo ngapiki Firefox Lite kanggo sapa wae.

Ing Pemberitahuan Privasi iki, kita nerangake data opo wae sing ditampa lan dibagi Firefox Lite lan kanggo nuduhake  setelan supaya panjenengan bisa ngontrol pembagian data iki. Kita ugo dhukung praktek-praktek sing dijelasake ing [kabijakan privasi](https://www.mozilla.org/privacy/) Mozilla ngenani cara kita nampa, nangani lan mbagi informasi sing kita klumpukake saka Firefox.

## Firefox Lite, yen setelan ora diowahi, mbagi data kanggo:

### NAMBAH KINERJA LAN STABILITAS KANGGO PANGGUNA ING NGENDI WAE

* __Data interaksi__: Firefox Lite ngirimake data interaksi karo Firefox Lite karo menyang kita (umpamane cacahe halaman web sing dibuka, suwene sesi, lan owah-owahan setelan.) ugo fitur-fitur Firefox Lite sing ditawakake Mozilla utawa mitra kita (umpamane interaksi karo fitur-fitur panelusuran Firefox Lite lan perujukan mitra panelusuran).

* __Data teknis__: Firefox Lite ngirimi kita data ngenani versi lan basa Firefox Lite; sistem operasi piranti lan konfigurasi hardware; memori, informasi dhasar babagan kerusakan dan kesalahan; asil proses otomatis, contone nganyari lan aktivasi. Nalika Firefox Lite ngirimi data kanggo kita, alamat IP panjenengan sawetara dikumpulake minangka bagean saka log server kita.

Wacanen kanthi rinci dokumentasi Firefox Lite [ing kene](https://support.mozilla.org/kb/send-usage-data-firefox-mobile-devices) utawa patenono “Kirim Data Penggunaan” ing Setelan panjenengan
{: #telemetry }

### NGUSULAKE ISI SING RELEVAN

Firefox Lite nampilake isi, umpamane Situs Paling Ndhuwur (situs web sing disaranake dening Mozilla kanggo pengguna anyar Firefox Lite) lan Isi lan Layanan (Warta sing dudu pribadhi, Blanja, Dolanan, lan Liyane).

* __Data Teknis & Interaksi__: Firefox Lite ngirimi kita data, contone posisi, ukuran, lan penempatan Situs Paling Ndhuwur lan Isi & Layanan sing kita saranake, lan data dhasar interaksi-interaksi panjenengan karo isi sing disaranake. Data iki klebu kaping piro isi sing disaranake iku dibuka utawa di-klik lan wektu sing digunaake kanggo interaksi karo saran-saran iku. 

* __Konten & Layanan__:  Konten & Layanan Firefox Lite iku warta, dolanan sing dilokalake, tawaran istimewa lan liya-liyane sing ditawakake para mitra kita ing negara-negara tartamtu. Ing sawetara kasus, nalika panjenengan nge-klik konten sing disaranake, kita bakal ngabari pihak katelu sing duwe konten sing isine ditemokake ing Firefox Lite, nanging dudu sapa sing nemokake. Iki kalebu konten saka YouTube. Panjenengan bisa maca [Syarat](https://www.youtube.com/t/terms) lan [Kabijakan Privasi](https://policies.google.com/privacy) YouTube kanggo informasi luwih lengkap. Deloken [ing kene](https://support.mozilla.org/kb/firefox-lite-content-and-services) kanggo informasi sing luwih rinci.

* __Data isi__: Sawetara mitra isi sing disaranake ngirimi kita metrik agregat babagan jinis isi sing diwaca wong, umpamane, blanja, olahraga, atau warta, nanging Mozilla ora nampa identitas individu sing maca isi iku.

### NGUKUR LAN NDHUKUNG PEMASARAN KITA

* __Data Perujukan lan Kampanye__: Kanggo mbiyantu ningkatake kampanye pemasaran kita, Firefox Lite bisa nggunaake “Data Perujukan” umpamane domain situs web utawa kampanye pariwara sing nyaranake panjenengan supaya ngundhuh lan masang Firefox Lite. Data iki disimpen dening vendor analitis kita, Adjust, lan disedhiyaake nalika panjenengan miwiti Firefox Lite, lan uga kalebu ID pariwara Google, cathetan wektu (timestamp), Negara, lokal, sistem operasi, lan versi aplikasi. Kita uga bisa nggunaake vendor pihak katelu kanggo ngatur program-program perujukan iki lan nangani data apa wae sing panjenengan pilih kanggo dikirim.

* __Tantangan Hadiah __: Dibutuhake Akun Firefox supaya bisa melu ing Tantangan Hadiah. Kanggo informasi luwih lengkap, panjenengan bisa maca [Pemberitahuan Privasi kanggo Akun Firefox](https://www.mozilla.org/privacy/firefox/#accounts). Yen panjenengan mutusake arep melu ing salah sijine tantangan hadiah kita, Mozilla nampa informasi interaksi panjenengan karo fitur-fitur Firefox Lite sing ana hubungane karo tantangan iku. Nalika panjenengan nyambungake Akun Firefox panjenengan, kita arep nggandhengake informasi interaksi tantangan hadiah iku karo Akun Firefox panjenengan. Yen panjenengan ngijolake hadiah panjenengan ing situs web mitra kita, mitra iku arep nampa informasi babagan tukonan panjenengan . Kita bisa wae nampa data agregat babagan apa sing dituku pangguna Firefox Lite ing situs web mitra katelu kita, nanging dudu apa sing dituku wong tartamtu. Kita nggunaake informasi iki kanggo mbiyantu ngandhani lan nyaranake isi sing relevan kanggo pengguna Firefox Lite. 

Sinaunen luwih lengkap babagan [Data Perujukan lan Kampanye](https://github.com/mozilla-tw/Rocket/wiki/Telemetry#install-campaign-tracking). 

### NGAPIKI PRODUK KITA

Kanggo mbiyantu kita ngapiki kinerja, naggulangi karusakan, nawakake fitur-fitur anyar, lan mangerteni pengalaman panjenengan karo Firefox Lite lan ngapiki pengalaman pengguna kanthi uji A/B lan olah pesen njero produk, Firefox Lite nggunakake platform Firebase Google, sing nampa data saka piranti panjenengan . Sinaunen luwih lengkap ngenani pengumpulan data [Firebase](https://support.google.com/firebase/answer/6318039?hl=en) utawa patenono “Kirim Data Pernggunaan” ing Setelan panjenengan.

---

## Yen panjenengan nggunakake fitur-fitur iku, FireFox Lite arep mbagi data supaya bisa nyediakake fungsi:  {: #optional-features }

### PANELUSURAN

Panjenengan bisa nindakake panelusuran langsung saka tombol panelusuran ing Firefox Lite. _Mozilla ora nampa pitakonan panelusuran panjenengan._ Data pitakonan dikirimake menyang panyedia panelusuran panjenengan, sing nduweni kabijakan privasi dhewe.

* __Saran Panelusuran__: Firefox, yen ora diowahi setelane, ngirimake pitakonan panelusuran panjenengan menyang panyedia panelusuran panjenengan kanggo mbiyantu panjenengan nggoleki frasa-frasa umum sing wis ditelusuri wong liya lan ngapikake pengalaman panelusuran panjenengan . Data-data iku ora arep dikirimake yen panyedia penelusuran pilihan panjenengan ora nyengkuyung saran-saran panelusuran.
{: #searchsuggestions }
    
### LOKASI {: #location-services }

* __Data lokasi menyang layanan geolokasi Google__: Firefox Lite tansah takon sak durunge nemtoake lan mbagi lokasi panjenengan nggunakake situs web sing njaluk (umpamane, yen situs web peta mbutuhake lokasi panjenengan kanggo menehi arah). Kanggo nemtokake lokasi, Firefox Lite bisa migunakake fitur-fitur geolokasi sistem operasi panjenengan, jaringan Wi-fi, menara oprator ponsel, utawa alamat IP, lan bisa ngirimake data iku menyang layanan geolokasi Google, sing duwe [kabijakan privasi](https://www.google.com/privacy/lsf.html) dhewe.

[Sinaune luwih lengkap](https://www.mozilla.org/firefox/geolocation/).
