# Despre drepturile dvs.

Mozilla Firefox este un program liber și cu sursă deschisă, construit de o comunitate de mii de oameni din lumea întreagă. Sunt câteva lucruri pe care ar trebui să le știți:

* Firefox este disponibil sub termenii [Licenței publice Mozilla](https://www.mozilla.org/MPL/). Acest lucru înseamnă că puteți folosi, copia și distribui Firefox altora. Sunteți, de asemenea, binevenit să modificați codul sursă al Firefox, cum doriți, pentru a răspunde nevoilor dvs. Licența publică Mozilla vă oferă și dreptul de a vă distribui versiunile modificate.
* Nu vi se acordă niciun drept asupra mărcii comerciale sau asupra licențelor referitor la mărcile comerciale ale Mozilla Foundation sau ale oricărei părți, inclusiv, dar fără a se limita la numele Firefox sau logo. Informații suplimentare privind mărcile comerciale pot fi găsite [aici](https://www.mozilla.org/foundation/trademarks/policy/).
* Unele funcționalități din Firefox, cum ar fi Raportorul de defecțiuni vă oferă posibilitatea să furnizați feedback la Mozilla. Alegând să trimiteți feedback, îi dați permisiunea lui Mozilla să folosească feedbackurile pentru a-și îmbunătăți produsele, să publice feedbackurile pe propriile site-uri web și să distribuie feedbackurile.
* Modul în care folosim informațiile personale ale dvs. și feedbackul trimis la Mozilla prin Firefox este descris în [Politica de confidențialitate Firefox](https://www.mozilla.org/privacy/firefox/).
* Unele funcționalități din Firefox se folosesc de servicii de informații bazate pe web, totuși, noi nu putem garanta că acestea sunt 100% exacte sau lipsite de erori. Mai multe detalii, inclusiv informații despre cum să dezactivați funcționalitățile care folosesc aceste servicii, se pot găsi în termenii serviciului (de mai jos).

## Servicii de informații Mozilla Firefox bazate pe web

Mozilla Firefox utilizează servicii de informații bazate pe web („Servicii”) pentru a vă oferi unele funcționalități furnizate pentru uzul dvs. cu această copie binară de Firefox sub termenii descriși mai jos.

1. Mozilla, contribuitorii, licențiatorii și partenerii săi lucrează pentru a oferi cele mai precise și actualizate Servicii. Totuși, nu putem garanta că aceste informații sunt complete sau lipsite de erori. De exemplu, serviciul Navigare în siguranță ar putea să nu identifice unele site-uri riscante și ar putea identifica greșit unele site-uri sigure ca fiind riscante, iar locațiile furnizate de serviciul conștient de locație sunt doar estimative și nici noi, nici furnizorii noștri nu garantează acuratețea locațiilor oferite.
1. Mozilla poate întrerupe sau modifica Serviciile la discreția sa.
1. Sunteți binevenit să folosiți aceste Servicii împreună cu versiunea însoțită de Firefox, iar Mozilla vă oferă acest drept. Mozilla și licențiatorii își rezervă toate drepturile asupra Serviciilor. Acești termeni nu au ca scop limitarea oricăror drepturi garantate de licențele cu sursă deschisă („open source”) aplicabile pentru Firefox sau versiunilor corespunzătoare de cod sursă ale Firefox.
1. **Serviciile sunt furnizate „ca atare”. Mozilla, contribuitorii, licențiatorii și distribuitorii săi declină toate garanțiile, explicite ori implicite, incluzând, fără a se limita la acestea, garanțiile conform cărora Serviciile sunt comercializabile și potrivite scopurilor dvs. particulare. Suportați în intregime riscul legat de selectarea Serviciilor pentru scopurile dumneavoastră și calitatea și performanța Serviciilor. Unele jurisdicții nu permit excluderea sau limitarea garanțiilor implicite, astfel încât este posibil ca declinarea responsabilității să nu se aplice în cazul dvs.**
1. Cu excepția situațiilor prevăzute de lege, Mozilla, contribuitorii, licențiatorii și distribuitorii săi nu pot fi trași la răspundere pentru pagube indirecte, speciale, accidentale, consecutive, punitive sau exemplare ce decurg sau pot fi atribuite în vreun fel utilizării Firefox și a Serviciilor. Răspunderea colectivă în baza prezenților termeni nu va depăși 500 $ (cinci sute de dolari). Unele jurisdicții nu permit excluderea sau limitarea anumitor pagube, astfel încât este posibil ca această excludere și limitare să nu se aplice în cazul dvs.
1. Mozilla poate actualiza acești termeni periodic după caz. Acești termeni nu pot fi modificați sau anulați fără acordul scris al Mozilla.
1. Acești termeni sunt reglementați de legislația statului California, S.U.A., cu excepția normelor privind conflictul de legi. Dacă o prevedere a acestor Termeni este considerată nulă sau inaplicabilă, acest fapt nu va afecta aplicabilitatea celorlalte prevederi. În cazul conflictului dintre o versiune tradusă a acestor Termeni și versiunea în limba engleză, versiunea în limba engleză va avea prioritate.

Dacă nu doriți să utilizați unul sau mai multe dintre Servicii sau termenii de mai sus sunt inacceptabili, puteți dezactiva funcționalitatea sau serviciul(le) respectiv(e). Instrucțiuni pentru dezactivarea fiecărei funcționalități sau serviciu în parte pot fi găsite mai jos. Alte funcționalități și Servicii pot fi dezactivate din preferințele aplicației.

> **Navigarea în siguranță:** Dezactivarea funcționalității Navigare în siguranță nu este recomandată deoarece ar putea avea ca rezultat accesarea de site-uri nesigure. Dacă doriți să dezactivați această funcționalitate, urmați acești pași: 
>
>* Deschideți preferințele aplicației
>* Selectați secțiunea Securitate
>* Debifați opțiunile „Blochează site-urile raportate ca fiind de atac” și „Blochează site-urile raportate ca fiind falsuri”
>* Navigarea în siguranță este dezactivată
>
> **Navigarea conștientă de locație:** este întotdeauna opțională. Nu sunt transmise informații referitoare la locație niciodată fără permisiunea dvs. Dacă doriți să dezactivați această funcționalitate complet, urmați acești pași:
>
>* Tastați about:config în bara de adrese
>* Tastați geo.enabled în câmpul de căutare
>* Dublu clic pe preferința geo.enabled
>* Navigarea conștientă de locație este acum dezactivată
