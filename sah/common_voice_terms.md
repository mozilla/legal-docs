# "Common Voice" оҥкул юридическай тиэрминнэрэ

Докумуон 2018 сыл сэтинньи 30 күнүгэр күүһүгэр киирэр {: datetime="2018-11-30" }

"Common Voice" оҥкул көмөтүнэн эн куолаһы устан, этии суруйан уонна да атын ресурсаны ыытан биһиги аһаҕас куолас базабытын таҥарбытыгар көмө буолуоххун сөп. Бу базаны ким баҕарар араас оҥоһукка уонна интернет сирэйгэ анаан куолас араарар инновационнай сыһыарыыны эбэтэр сайты онороругар туттуон сөп. 

Ол гынан баран "Common Voice" кыттыыны ылар туһугар эн аллара суруллубут усулуобуйулары кытта сөбүлэһэриҥ булгуччулаах.

## 1. Ким кыттыыны ылыан сөбүй?
"Common Voice" оҥкулга 19-тан үөһээ саастаах дьон кыттар кыахтаах. Өскөтүн эн 19 сааскын туола илик буоллаххына, төрөппүтүҥ эбэтэр эппэкииниҥ көҥүлүн ыларыҥ булгуччулаах, ону тэҥэ кинилэр "Бүттүүн куоласка" кыттыыгын кэтииллэрэ ирдэнэр.

"Common Voice" Mozilla Холбоһукка киирэрин быһыытынан, эн кыттыаххын баҕарар буоллаххына, [Mozilla Холбоһукка кыттыы ыйыыларын ылынарыҥ ирдэнэр](https://www.mozilla.org/en-US/about/governance/policies/participation/). 

## 2. Кылаатыҥ 
Биһиги Mozilla "Common Voice" базатын, [Creative Commons CC0 лицензияҕа сөп түбэһиннэрэн, бу аадырыыһынан дьон-сэргэ туһанарыгар уктубут](https://creativecommons.org/publicdomain/zero/1.0/). 
Ол аата, бу оҥкул дьоҥҥо барытыгар аһаҕас буолар, биһиги сокуон төһө көҥүллүүрүнэн ааптар бырааппытыттан аккаастанныбыт. Өскөтүн "Бүттүүн куоласка" кыттыыны ылар буоллаххына, эн эмиэ бу хайысханы тутуһуохтааххын. Mozilla эн киллэрбит ресурсаларгын (тиэкиһи, устууну, бигэргэтиини уонна сыанабылы киллэрэн туран) бу лицензияҕа [CC0](https://creativecommons.org/publicdomain/zero/1.0/) сөп түбэһиннэрэн, атын дьоҥҥо аһар. 

"Common Voice" кыттыыны ыларга эн манныгы мэктиэлиириҥ ирдэнэр:
1) Туох баар биэрбит ресурсуҥ барыта бэйэ оҥоһуу буолар.
2) Туох баар биэрбит ресурсуҥ барыта үһүс сирэй быраабын кэспэт. 

Маны мэктиэлээбэт буоллаххына, бу оҥкулга кыттар кыаҕыҥ суох.

## 3. Бэлиэ-аат (аккаунт)
"Common Voice" кыттыыны ыларга бэлиэтэнэриҥ ирдэммэт.
Өскөтүн бэлиэ-аат оҥостор түгэҥҥэр, Mozilla электроннай почтаҥ аадырыһын уонна талбыт ааккын ирдиир. Бэйэҥ баҕаҕынан хаартысканы угуоххун эбэтэр демографическай дааннайгын эбиэххин сөп. Бу иһитиннэрии оҥкул ураты акценнаах, араас саастаах, атын-атын эйгэҕэ улааппыт эр дьону уонна дьахтары арааран билэрин тупсарарга көмөлөһүө.

Бэлиэ-ааккар информация уган, эн Mozillaҕа манныкка көҥүлү биэрэҕин: эн кылаатыҥ (ол иһигэр аудио устуу, тиэкис уонна бигэргэтии) туһунан информацияны кэтээн көрүү; киллэрбит ресурскун уонна демографическай дааннайгын атын дьоҥҥо көрдөрүү; кылаатыҥ туһунан дааннайдары (холобур, аудио устуу ахсаана эбэтэр тыллар) бэлиэ-ааккын кытта кыттааччылар табылыыссаларыгар таһаарыы. 

Кыттааччылар табылыыссаларыгар кииримиэххин сөп. Бу түгэҥҥэ Mozilla бэлиэ-ааккын кытта ситимнээх устууҥ туһунан дааннайгын таһаарбат. Ол гынан баран Mozilla, тиэкиһиҥ уонна устууҥ "Common Voice" сорҕото буоларын быһыытынан, маны уонна устууҥ туһунан статистистическай иһитиннэриини дьоҥҥо аһаҕастык таһаарар кыахтаах.

## 4. Биһигини кытта хайдах сибээстэһиэххин сөбүй?
Өскөтүн эн сонуннарбытыгар суруттарбыт эбэтэр "Common Voice" сыһыаран бэлиэ-аат оностубут буоллаххына, электроннай аадырыскар бэлиэ-ааккын кытта ситимнээх суруктары тутуоҕун. 

## 5. Эппиэтинэстэн аккаастаныы
"Common Voice" кыттарыҥ быһыытынан, туох эмэ биричиинэнэн бу оҥкул аһыллыбат буоллаҕына эбэтэр бу балаһыанньаттан тахсар үҥсүүлэргэ Mozilla эппиэтинэс сүкпэт. Чуолаан, Mozilla маннык түгэҥҥэ эппиэтинэс сүкпэт: репутацияҕа ханнык баҕарар тас, ураты, тубэспиччэ буолбут эбэтэр барыллаан хоромньу, үлэ тохтообута, дохуоду, информацияны сүтэрии эбэтэр көмпүүтэр үлэлээбэт буолбута.

Бу сөбүлэһиинэн сирдэттэххэ, ханнык баҕарар эппиэтинэс 500 доллартан үөһэ буолуо суохтаах. 

Эн "Common Voice" кыттан хоромньуну оҥорор эбэтэр үҥсүү киирэр түгэнигэр Mozilla эппиэтинэһи сүкпэт диэн бигэргэтэҕин.
Mozilla өҥөнү хайдах баарынан биэрэр. Mozilla "табаар туһалаах", "чопчу туохха эрэ аналлаах", "ааптар быраабын кэспэт" диэн уонна да атын юридическай, ону тэҥэ оҥкулу туһаныыны кытта ситимнээх мэктиэни биэрбэт. 

## 6. Ааптар быраабын кэһии туһунан сайабылыанньа
"Common Voice" хайа эмэ чааһа ааптар быраапкын эбэтэр атыы маркатын быраабын кэһэр буоллаҕына, ааптар быраабын [кэһии туһунан иһитиннэрии бэлиитикэбитин аах](https://www.mozilla.org/about/legal/report-infringement/).

## 7. Саҥардыы
 Mozilla бу сөбүлэҥ балаһыанньаларын кэмиттэн кэмигэр саҥардыан сөп. Биһиги саҥа усулуобуйалары сайтпытыгар таһаарыахпыт. 
Өскөтүн эн саҥардыллыбыт сөбүлэҥ тахсыбытын кэннэ "Common Voice" туһанар буоллаххына, биһиги бу уларыйыылары кытта сөбүлэспиккинэн ааҕабыт. Докумуону саҥартахпытына, күүһүгэр киррэр күнүн-дьылын докумуон сирэйин үөһээ өттүгэр суруйуохпут. 

## 8. Киирэр кыах тохтооһуна
Mozilla "Common Voice" киирэргин хаһан баҕарар, ханнык баҕарар төрүөттэн быстах кэмҥэ тохтотуон эбэтэр быһыан сөп. Өскөтүн биһиги киирэр кыаххын быстах кэмҥэ тохтоторго эбэтэр быһарга быһаардахпытына, биһиги бэлиэ-ааккын кытта ситимнээх электроннай аадырыска эбэтэр бу оҥкулга аныгы киирэргэр биллэриэхпит. 
Киирэр кыаххын быстах кэмҥэ тохтоторго эбэтэр быһарга быһаардахпытына да, Mozilla хампаанньаҕа биэрбит устууҥ "Common Voice" оҥкул сорҕотун быһыытынан дьон көрөрүгэр хаалар

## 9. Дьаһайар сокуон
Бу усулуобуйаларга АХШ Калифорния штатын сокуона туттуллар. Бу усулуобуйалар эн Mozillaлыын "Common Voice" сыһыаннаах толору сөбүлэһиигит буолар.
