# “Common Voice” оҥкул кистэлэҥин туһунан биллэрии

Докумуон 2019 сыл атырдьах ыйын 15 күнүгэр күүһүгэр киирэр {: datetime="2019-08-15" }

## Кистэлэҥ (конфиденциальность)

Mozilla браузерга (ол эбэтэр биһиэхэ) эйигиттэн информация кэллэҕинэ, [Mozilla кистэлэҥин бэлиитикэтэ](https://www.mozilla.org/privacy) ону хайдах туттарбытын этэр. 

* **Демографическай дааннайдар** Эн акценыҥ, сааһыҥ эбэтэр эр киһи-дьахтар буоларыҥ туһунан информацияны биһиэхэ ыытыаххын сөп (булгуччута суох). Бу биһиэхэ уонна да атын чинчийээччигэ саҥаны тиэкискэ көһөрөр саҥа технологияны тупсарарга уонна онорорго көмө буолуоҕа. 

* **Бэлиэ-аат (аккаунт) дааннайдара** "Common Voice" оҥкулу туһанарга бэлиэтэнии (аккаунт аһыы) ирдэммэт. Өскөтүн аккаунт аһарга быһаарыннаххына, аатыҥ уонна хаартыскаҥ баар буоллаҕына биһиэхэ кэлэр. Электроннай почтаҥ аадырыһа демографическай уонна хардарыта дьайсыыҥ туһунан информацияны кытта ситимнээх, ол эрээри атын дьоҥҥо көстүбэт. Биһиги кыттааччы куолас устуутун ахсаанын табылыыссаҕа таҥан таһаарабыт. Аатыҥ табылыыссаҕа көстөрүн туруорууларгар (настройки) талаҕын. Бэлиэ-ааккын хаһан баҕарар сотторуоххун сөп, оччоҕуна аатыҥ уонна электроннай аадырыһыҥ тута сотуллар. 

* **Сонун ыытыы** Эн сонуннарбытыгар суруттардаххына, ол барыта электроннай аадырыскар кэлэр. Суруттарыыгыттан хаһан баҕарар аккаастаныаххын сөп, бу түгэҥҥэ электроннай аадырыһыҥ сонуну ыытар испииһэктэн сотуллар. 

* **Куолаһы устуу** Куолаһы устуугут уонна талбыт демографическай дааннайгыт Creative Commons Zero License лицензияҕа сөп түбэһиннэрэн ([CC0](https://creativecommons.org/publicdomain/zero/1.0/)) "Common Voice" баар дьоҥҥо барытыгар көстөр.

* **Тиэкис.** Суругунан этиини биһиэхэ ыыттаххытына, [CC0](https://creativecommons.org/publicdomain/zero/1.0/) лицензияҕа сөп түбэһиннэрэн, атын да дааннайы киллэрии бэрээдэгин курдук, ону "Common Voice" оҥкул сорҕотун быһыытынан дьон көҥүл көрөллөрүгэр таһаарыахпытын сөп. Бу суругунан этиилэр демографическай дааннайгын кытта ситимнэспэт. 

* **Хардарыта дьайсыы дааннайдара** Биһиги Google Analytics көмөтүнэн эн "Common Voice" сыһыарыыны эбэтэр сайты хайдах туһанаргын быһаарабыт. Холобур, эн хас куолас устуутун укпутуҥ эбэтэр истибитиҥ, кнопкалары уонна менюну төһө туһаммытыҥ, сайтка төһө өр олорбутуҥ туһунан иһитиннэриини билээри cookie файлларгын ылыахпытын сөп.

* **Tехническэй дааннайдар** Биһиги Google Analytics көмөтүнэн эн "Common Voice" сыһыарыыны эбэтэр сайты хайдах туһанаргын быһаарабыт. Холобур, эн хас куолас устуутун укпутуҥ эбэтэр истибитиҥ, кнопкалары уонна менюну төһө туһаммытыҥ, сайтка төһө өр олорбутуҥ туһунан иһитиннэриини билээри cookie файлларгын ылыахпытын сөп. Ону тэҥэ, биһиги эн киирэ сылдьыбыт "Common Voice" сирэйдэрин аадырыстарын уонна ааттарын кэтээн көрөбүт. "Common Voice" оҥкулбутун тупсарар туһугар ханнык браузеры уонна ханнык версиятын туһанаргын, сирэй масштабын уонна экран көҥүлүн туһунан иһитиннэриини хомуйабыт. Бу биһиэхэ дьон "Common Voice" хайдах туттарын өйдүүргэ, уопуккун тупсарарга кыах биэрэр. Ону кытта сайт сөпкө үлэлиирин билээри биһиги ханна олороргун, браузерыҥ тылын туһунан дааннай хомуйабыт. Өскөтүн эн Google Analytics дааннай хомуйарыттан аккаастаныаххын баҕардаххына, Google Analytics оҥкулга дааннайы ыытары тохтотор [Google Analytics Opt-out Browser Add-on](https://tools.google.com/dlpage/gaoptout) туруоруоххун сөп.

[Сиһилии](https://github.com/mozilla/voice-web/blob/master/docs/data_dictionary.md)

