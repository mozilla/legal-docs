# <span class="privacy-header-firefox-lite">Béwara Privasi</span> <span class="privacy-header-policy">Firefox Lite</span>

10 Desember 2019
{: datetime="2019-12-10" }

## Mozilla yakin yén privasi téh hal dasar pikeun internét anu séhat.

Éta sababna urang ngawangun Firefox Lite, jeung sadaya produk urang, pikeun masihan anjeun kontrol nu langkung kana inpormasi anu anjeun bagikeun sacara online jeung inpormasi anu anjeun bagikeun ka urang. Urang narékahan pikeun ngumpulkeun naon waé anu dibutuhkeun pikeun ningkatkeun Firefox Lite pikeun saréréa.

Dina Béwara Privasi ieu, urang ngajelaskeun naon waé data anu ditampi jeung dibagikeun ku Firefox Lite jeung nunjukkeun setélan pikeun anjeun ngontrol babagian ieu. Urang ogé nurut kana prakték anu digariskeun dina [kawijakan privasi](https://www.mozilla.org/privacy/) Mozilla pikeun kumaha carana urang narima, nanganan jeung ngabagikeun inpormasi anu dikumpulkeun tina Firefox Lite.

## Firefox Lite sacara standar ngabagikeun data pikeun:

### NINGKATKEUN KAMAMPUAN JEUNG STABILITAS PIKEUN PAMAKE DI MANA WAÉ

* __Data interaksi__: Firefox Lite ngirim data ngeunaan interaksi anjeun jeung Firefox Lite ka urang (siga jumlah halaman web anu dilongok, panjang sési, jeung parobihan setélan.) ogé fitur Firefox Lite anu ditawarkeun ku Mozilla atawa mitra urang (siga interaksi jeung fitur paluruhan Firefox Lite jeung rujukan paluruhan mitra).

* __Data teknis__: Firefox Lite ngirim data ngeunaan vérsi Firefox jeung basa Lite anjeun; sistem operasi alat jeung konfigurasi hadwér; mémori, inpormasi dasar ngeunaan ngadat jeung éror; hasil tina prosés otomatis siga pembaruan, jeung aktivasina keur urang. Nalika Firefox Lite ngirim data ka urang, alamat IP anjeun samentawis dikumpulkeun salaku bagian tina log server urang.


Baca dokuméntasi rinci pikeun Firefox Lite [di dieu](https://support.mozilla.org/kb/send-usage-data-firefox-mobile-devices) atawa pareuman "Kirim Data Pamakéan" dina Setélan.
{: #telemetry }

### NYARANKEUN KONTÉN ANU RÉLÉVAN

Firefox Lite nampilkeun kontén, siga Situs Panghadéna (situs wéb anu disarankeun ku Mozilla pikeun pamaké kahiji Firefox Lite) jeung Kontén & Layanan (Warta salain anu pribadi, Balanja, Kaulinan, jeung sajabana).

* __Data Téknis & Interaksi__: Firefox Lite ngirim data ka urang siga posisi, ukuran jeung panempatan Situs Panghadéna jeung jeung Kontén & Layanan anu urang nyarankeun, ogé data dasar ngeunaan interaksi anjeun jeung kontén anu disarankeun. Ieu kaasup jumlah waktuna tina kontén anu disarankeun pikeun ditingalikeun atawa diklik jeung waktuna nu disangsangkeun jeung saranna. 

* __Kontén & Layanan__: Kontén & Layanan Firefox Lite yaéta warta, kaulinan, balanja, jeung sajabana nu geus dilokalkeun nu ditawarkeun ku mitra urang di nagara-nagara nu tangtu. Dina sababaraha kasus, nalika anjeun ngaklik kontén anu disarankeun, urang bakal ngabéjaan pihak katilu nu boga kontén yén konténna kapanggih dina Firefox Lite, tapi henteu ngabéjaan saha nu manggihanana. Ieu kaasup kontén ti YouTube. Anjeun tiasa maca [Sarat](https://www.youtube.com/t/terms) jeung [Kawijakan Privasi](https://policies.google.com/privacy) YouTube pikeun inpormasi salengkepna. Tingali [di dieu](https://support.mozilla.org/kb/firefox-lite-content-and-services) pikeun rinciana.

* __Data kontén__: Sababaraha mitra kontén anu disarankeun ngirim métrik agrégat ngeunaan jinis-jinis kontén jalma kalibet, contona, balanja, olahraga atawa warta, tapi Mozilla henteu narima identitas individu anu kalibet kontén.

### NGUKUR JEUNG NGADUKUNG PAMASARAN URANG

* __Data rujukan jeung Kampanye__: Pikeun ngabantu ningkatkeun kampanye pamasaran urang, Firefox Lite migunakeun "Data Rujukan" siga domain situs wéb atawa kampanye iklan anu nyebutkeun yén anjeun ngunduh jeung masang Firefox Lite. Data ieu disimpen ku vendor analitik urang, disaluyukeun, jeung disayogikeun nalika anjeun ngamimitian Firefox Lite, jeung ogé kaasup ID iklan Google, tanda waktuna, nagara, lokal, sistem operasi, jeung aplikasi aplikasi. Urang ogé migunakeun vendor pihak katilu pikeun ngatur program rujukan jeung nanganan data anu anjeun pilih kirimkeun.

* __Tangtangan Hadiah__: Akun Firefox diperlukeun pikeun ilubiung dina tantangan hadiah. Pikeun inpo nu leuwih lengkep, anjeun bisa maca [Béwara Privasi pikeun Akun Firefox](https://www.mozilla.org/en-US/privacy/firefox/#accounts). Lamun mutuskeun pikeun ilubiung dina salah sahiji tangtangan hadiah urang, Mozilla narima informasi ngeunaan interaksi anjeun kalawan fitur Firefox Lite aub dina tangtangan éta. Nalika anjeun nyambungkeun akun Firefox anjeun, urang bakal ngahubungkeun yén informasi interaksi tangtangan hadiah jeung Akun Firefox anjeun. Lamun anjeun ngabebaskeun hadiah anjeun dina halaman wéb urang, éta mitra bakal narima inpormasi ngeunaan pameseran anjeun. Urang bisa narima data agrégat ngeunaan naon wae anu diterés ku pangguna Firefox Lite ngeunaan situs wéb pihak katilu, tapi lain naon anu dibeuli ku anu tangtu. Urang migunakeun inpormasi ieu pikeun ngabantuan ngabéjaan jeung ngasongkeun kontén anu rélevan pikeun pamaké Firefox Lite. 

Leuwih jéntré ngeunaan [Data Rujukan Jeung Kampanye](https://github.com/mozilla-tw/Rocket/wiki/Telemetry#install-campaign-tracking). 

### NINGKATKEUN PRODUK URANG

Pikeun mantuan urang ningkatkeun kinérja, rojongan ngadat, nawarkeun fitur anyar, sarta ngarti pangalaman anjeun jeung Firefox Lite sarta ningkatkeun pangalaman pamaké ku cara ujian A/B sarta pesan dina-produk, Firefox Lite migunakeun platform Firebase Google, nu narima data tina parangkat anjeun. Leuwih jéntré ngeunaan kempelan data [Firebase](https://support.google.com/firebase/answer/6318039?hl=en) atawa pareuman "Kirim Data Pamakéan" dina Setélan.

---

## Lamun anjeun migunakeun fitur-fitur ieu, Firefox Lite bakal ngabagikeun data pikeun nyadiakeun pungsi:  {: #optional-features }

### PALURUHAN

Anjeun bisa maluruh langsung tina widang paluruhan dina Firefox Lite. _Mozilla moal narima pamundut paluruhan anjeun._ Data pamundut dikirim ka panyadia paluruhan anjeun, anu boga kawijakan privasi sorangan.

* __Saran Paluruhan__: Firefox Lite sacara standar ngirimkeun pamundut paluruhan ka panyadia paluruhan anjeun pikeun mantuan anjeun néangan ungkapan umum anu geus dipaluruh kunu lain jeung ningkatkeun pangalaman paluruhan anjeun. Data ieu moal dikirim lamun panyadia paluruhan anu dipilih ku anjeun henteu ngadukung saran paluruhan.
{: #searchsuggestions }
    
### LOKASI {: #location-services }

* __Data lokasi ka layanan geolokasi Google__: Firefox Lite salawasna naros sateuacan nangtoskeun jeung ngabagikeun lokasi anjeun nganggo situs wéb anu mundut (upamana, lamun situs wéb merlukeun lokasi anjeun pikeun méré arah). Pikeun nangtukeun lokasi, Firefox Lite bisa migunakeun fitur géolokasi sistem operasi anjeun, jaringan Wi-Fi, menara telepon sélulér, atawa alamat IP, jeung bisa ngirim data ieu ka layanan geolokasi Google, anu ngabogaan [kawijakan privasi](https://www.google.com/privacy/lsf.html) sorangan.

[Leuwih jéntré](https://www.mozilla.org/firefox/geolocation/).
