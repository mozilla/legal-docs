# Notificare privind confidențialitatea Hubs
Versiunea 1.2, în vigoare de la 1 noiembrie 2023
{: datetime="2023-11-01" }

## Informații pe care le colectăm și le partajăm pentru Hubs Rooms

### Informații partajate cu noi și cu alți participanți
__Informații privind contul:__ Veți avea nevoie de un cont Mozilla pentru a achiziționa un abonament Hubs. Un utilizator nu are însă nevoie de un cont pentru a utiliza Hubs. Anumite funcții (cum ar fi salvarea avatarului) necesită un cont. Vă puteți crea un cont prin Hubs sau prin Discord. Dacă vă creați un cont cu adresa de e-mail, stocăm o versiune hașurată a adresei dumneavoastră de e-mail. Dacă vă creați un cont prin intermediul Discord, primim adresa de e-mail asociată contului dumneavoastră Discord și avatarul dumneavoastră Discord.

__Nume de camere și URL-uri:__ Camerele și numele camerelor sunt accesibile public oricui are acces la adresa URL. Mozilla stochează numele și adresa URL pentru linkul pe care îl partajați, astfel încât acesta să poată fi refolosit de dumneavoastră și alte persoane care au un link către cameră.

__Datele avatarului:__ Avatarul și numele selectate de dumneavoastră vor fi partajate cu ceilalți participanți din camerele dumneavoastră și cu gazda instanței Hubs. Dacă v-ați conectat la cont., vom stoca avatarul. Dacă nu v-ați conectat la cont., nu vom stoca avatarul.

__Datele vocale:__ Dacă microfonul dumneavoastră este pornit, Hubs trimite sunetul către ceilalți utilizatori din cameră. Mozilla nu stochează sunetul; noi îl primim doar temporar pentru a-l transmite persoanelor din cameră.

__Chat:__ Dacă trimiteți mesaje în Hubs, Hubs le partajează cu ceilalți utilizatori din cameră. Mozilla nu stochează mesajele chat; noi le primim doar temporar pentru a le transmite persoanelor din cameră.

__Fotografiile și videoclipurile pe care le realizați și fotografiile, videoclipurile și obiectele pe care le încărcați:__ Dacă faceți fotografii și înregistrări video într-o cameră Hubs sau dacă încărcați fotografii, înregistrări video sau obiecte într-o cameră, Mozilla le stochează pentru a le putea partaja în cadrul camerei. Acestea sunt șterse în termen de 72 de ore, cu excepția cazului în care le fixați. Dacă le fixați, acestea vor fi stocate până când le eliminați din cameră și vor putea fi vizualizate de orice persoană care poate accesa camera.

Puteți afla mai multe consultând direct codul: [Hubs](https://github.com/mozilla/hubs) (front-end) [Dialog](https://github.com/mozilla/dialog/) (serverul webRTC), [Reticulum](https://github.com/mozilla/reticulum) (serverul web backend), [Hubs-Ops](https://github.com/mozilla/hubs-ops) (codul pentru infrastructură), [Discord Bot](https://github.com/MozillaReality/hubs-discord-bot) (permite utilizatorilor să-și conecteze comunitatea Discord la Hubs).

### Ce alte informații primim
Utilizăm date tehnice, de interacțiune, de eroare și analitice pentru a ne ajuta să îmbunătățim experiențele Hubs:

__Datele tehnice:__ Primim date despre tipul de dispozitive utilizate pentru a interacționa cu Hubs, precum și despre sistemele de operare, limbile acestora, numele și versiunile browserelor și alte date necesare pentru a încărca și opera o cameră. 

__Datele de interacțiune:__ Primim date despre interacțiunile cu Hubs, cum ar fi numărul de camere create, mesajele trimise prin sau către servicii terțe, cum ar fi Discord (inclusiv numărători agregate, cum ar fi numărul de mesaje și de utilizatori care s-au alăturat canalelor relevante), numărul de utilizatori dintr-o anumită cameră, ora de început și de sfârșit a interacțiunilor utilizatorilor cu Hubs, perioada de timp în care utilizatorii interacționează cu Hubs prin intermediul realității virtuale, prima dată într-o anumită lună sau zi în care un utilizator începe să folosească Hubs. 

__Datele de eroare:__ Atunci când Hubs se blochează sau se oprește, Mozilla primește mesaje de eroare care pot include URL-ul camerei, timpul de răspuns pentru solicitări, pagina pe care se afla un utilizator atunci când s-a produs eroarea, sistemul de operare al utilizatorului, informații despre browser și adresa IP.

__Date analitice:__ Folosim Google Analytics (GA) pentru a înțelege mai bine modul în care oamenii interacționează cu Hubs. De exemplu, colectăm informații anonimizate despre numărul de camere Hubs create sau accesate, interacțiunile cu butoanele și meniurile, durata sesiunii, locația utilizatorului (țară, stat/provincie și oraș), setările de limbă, tipul și versiunea browserului, dimensiunea zonei de ecran vizibile și rezoluția ecranului. Puteți renunța la colectarea de date GA prin instalarea suplimentului de browser [Google Analytics Opt-out](https://tools.google.com/dlpage/gaoptout).

### Ce informații colectăm pentru scenele publicate și avatarurile personalizate
__Scenele și avatarurile pe care le creați:__ Mozilla stochează scenele și avatarurile create de utilizatori pentru a le putea afișa.

__Informații de atribuire:__ Atunci când cineva publică o scenă sau un avatar pe Hubs, are opțiunea de a "Permite remixarea sub licență Creative Commons. [CC-BY 3.0](https://creativecommons.org/licenses/by/3.0/)” sau "permiteți ca Mozilla să vă promoveze scena sau avatarul". În cazul în care utilizatorul alege una sau ambele opțiuni, Mozilla va partaja public scena sau avatarul și informațiile de atribuire.

__Informații privind contul:__ Pentru a publica o scenă sau un avatar pe Hubs, un utilizator trebuie să aibă un cont Hubs. Mozilla va primi și va stoca o versiune hașurată a adresei lor de e-mail pentru a le permite să se conecteze și să își vizualizeze modelele de camere 3D și avatarurile.

## Ce informații colectăm despre abonamentul dumneavoastră
__Informații despre contul Mozilla.__ Un abonament Hubs necesită un cont Mozilla, care trimite către Mozilla adresa dumneavoastră de e-mail, locația și adresa IP. Aflați mai multe despre [practicile asociate datelor contului Mozilla](https://www.mozilla.org/privacy/mozilla-accounts).

__Informații privind locația.__ Mozilla primește adresa dumneavoastră IP din contul dumneavoastră Mozilla atunci când vă înregistrați și utilizați serviciul. Utilizăm adresa IP pentru a aproxima locația dumneavoastră, deoarece Mozilla VPN este disponibil numai în anumite țări în acest moment.

__Informații de plată.__ Când vă abonați la Servicii, trimiteți plata prin intermediul unuia dintre furnizorii noștri terți de plăți: Stripe, Apple, PayPal, sau Google Pay. Mozilla primește o înregistrare a contului dumneavoastră (inclusiv adresa de facturare și ultimele patru cifre ale metodei de plată) și situația abonamentului contului dumneavoastră, dar nu stochează detaliile complete ale plății. Furnizorii de servicii de plată pot, de asemenea, să colecteze date personale tranzacționale sau informații despre dispozitive prin intermediul modulelor cookie și al unor tehnologii similare pentru a-și efectua operațiile și îmbunătăți serviciile. Puteți afla mai multe despre modul în care aceste companii utilizează și prelucrează datele dumneavoastră consultând Notificările de confidențialitate ale acestora, care sunt disponibile pe site-urile web ale fiecăreia dintre ele.

__Informații de utilizare.__ Primim informații despre camerele și utilizatorii din instanța dumneavoastră Hubs. De exemplu, aflăm când creați și ștergeți camere, câte camere sunt în instanța dumneavoastră Hubs și câți utilizatori sunt în fiecare cameră. De asemenea, primim informații despre cât spațiu de stocare folosește instanța Hubs.

## Cui pot fi divulgate informațiile de către Hubs
__Gazda Hubs:__ Atunci când utilizați o instanță Hubs, Mozilla partajează informații cu abonatul Hubs care a creat instanța Hubs. Acestea includ numele de utilizator, informații despre contul dumneavoastră și când l-ați creat, precum și scenele, avatarurile și alt conținut pe care îl adăugați la o cameră Hubs.  

__Amazon Web Services (AWS):__ Hubs utilizează serviciul de stocare în cloud de la Amazon pentru a stoca informațiile colectate prin intermediul Hubs. Puteți consulta [Notificarea privind confidențialitatea AWS](https://aws.amazon.com/privacy/) pentru informații suplimentare.

__Platforma Google Cloud (GCP):__ Hubs utilizează serviciul de stocare în cloud de la Google pentru a stoca informațiile colectate prin intermediul Hubs. Puteți consulta [Notificarea privind confidențialitatea GCP](https://cloud.google.com/terms/cloud-privacy-notice) pentru informații suplimentare.

__Furnizorii de servicii de căutare:__ Puteți căuta imagini, GIF-uri și modele 3D pentru a le partaja în Hubs. Atunci când efectuați căutări, vom trimite căutările respective unor terțe părți pentru a efectua căutarea. Mozilla nu stochează interogările dumneavoastră sau rezultatele căutării. Acceptăm următorii furnizori:
* [Tenor](https://tenor.com/legal-privacy)
* [Sketchfab](https://sketchfab.com/privacy)
* [YouTube](https://policies.google.com/privacy)
* [Twitch](https://www.twitch.tv/p/legal/privacy-policy/)

__X (fostul Twitter):__ Dacă vă conectați X la Hubs, puteți trimite pe X (Twitter) și partaja imagini 2D din camerele Hubs. Orice conținut pe care îl veți posta pe X va fi partajat cu X și publicat pe platforma X. Pentru mai multe informații, puteți consulta [Politica de confidențialitate a X](https://twitter.com/privacy).

__Discord:__ Dacă conectați Discord la Hubs, stocăm token-urile de acces și ID-urile de server și de canal care au fost conectate. Vom sincroniza mesajele de chat, schimbările din cameră, obiectele 2D și 3D pe care le creați și dacă intrați sau ieșiți din cameră cu canalul Discord conectat. Hubs nu înregistrează niciun mesaj sincronizat. Puteți consulta [Notificarea privind confidențialitatea Discord](https://discordapp.com/privacy) pentru informații suplimentare.

## Alte informații pe care ar trebui să le știți

Puteți afla mai multe despre [gestionarea datelor contului dumneavoastră Mozilla](https://support.mozilla.org/kb/firefox-accounts-managing-account-data). De asemenea, o mare parte din informațiile pe care le stocăm despre utilizatorii contului nostru Mozilla sunt ușor de accesat prin [conectarea](https://accounts.firefox.com/signin) la contul dumneavoastră., unde puteți, de asemenea, să vă actualizați [setările de partajare a datelor](https://accounts.firefox.com/settings/). Pentru a face solicitări cu privire la datele dumneavoastră cu caracter personal, vă rugăm să ne contactați prin intermediul [portalului nostru de cereri de acces la datele cu caracter personal](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0).

Dacă aveți alte întrebări referitoare la datele cu caracter personal sau la practicile noastre de confidențialitate, vă rugăm să ne contactați la compliance@mozilla.com.

Răspundem tuturor cererilor pe care le primim de la persoanele care doresc să își exercite drepturile de protecție a datelor, indiferent de locația persoanei respective. Vom onora cererea dumneavoastră, cu excepția cazului în care o cerință legală ne împiedică să facem acest lucru sau dacă se aplică o excepție legală.

Vizitați [forumurile](https://support.mozilla.org/) noastre pentru mai mult ajutor.
