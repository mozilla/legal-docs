# Servicii de abonare Mozilla | Notificare privind confidențialitatea

Versiunea 1.2, în vigoare de la 31 mai 2024
{: datetime="2024-05-31" }

## La Mozilla, proiectăm produse fără a pierde din vedere confidențialitatea dumneavoastră.

__Mozilla VPN__ protejează conexiunile la internet de pe dispozitivul dumneavoastră. Mozilla colaborează cu Mullvad pentru a cripta în mod privat și sigur traficul pe internet.

__Mozilla Monitor__ poate monitoriza pentru a vedea dacă vreunul dintre conturile dumneavoastră a fost implicat în breșe cunoscute ale protecției datelor. În unele regiuni, vă poate ajuta, de asemenea, să căutați și să eliminați de pe internet informațiile dumneavoastră personale. 

__Firefox Relay__ vă protejează identitatea prin e-mail securizat și, în unele regiuni, prin mascarea telefonului. Măștile noastre securizate și ușor de utilizat pentru e-mail și telefon vă ajută să vă păstrați identitatea privată, astfel încât să vă puteți înscrie pentru conturi noi în mod anonim, să nu mai primiți mesaje spam și apeluri nedorite și să primiți doar e-mailurile pe care le doriți în căsuța dumneavoastră de e-mail.  

Prezenta notificare de confidențialitate explică ce date colectează și partajează Mozilla VPN, Mozilla Monitor și Firefox Relay și de ce. De asemenea, respectăm [Politica de confidențialitate Mozilla](https://www.mozilla.org/privacy/) pentru modul în care primim, gestionăm și partajăm informațiile.

## Ce trebuie să știți

__Informații despre contul Mozilla.__ Aceste servicii necesită un cont Mozilla, care trimite către Mozilla adresa dumneavoastră de e-mail, locația și adresa IP. Aflați mai multe despre [practicile privind datele din contul Mozilla](https://www.mozilla.org/privacy/mozilla-accounts/).

__Informații de plată.__ Atunci când vă abonați la servicii care necesită un abonament plătit, veți trimite plata prin intermediul unuia dintre furnizorii noștri terți de plăți: Stripe, Apple, PayPal, sau Google Pay. Mozilla primește o înregistrare a contului dumneavoastră (inclusiv adresa de facturare și ultimele patru cifre ale metodei de plată) și situația abonamentului contului dumneavoastră. Mozilla nu stochează detaliile complete ale plății dumneavoastră.

### Mozilla VPN {: #vpn }

__Date de interacțiune.__ Colectarea datelor de interacțiune este dezactivată în mod implicit. Dacă alegeți această opțiune, Mozilla va primi date despre interacțiunile dumneavoastră cu Mozilla VPN. De exemplu, vom putea afla anumite aspecte, precum excluderea unor aplicații de la protecție (dar nu și exact care aplicații), pe câte dispozitive utilizați abonamentul Mozilla VPN și dacă ați activat sau nu funcția de blocare a reclamelor. Pentru o analiză completă a telemetriei noastre, puteți afla mai multe din [datele de interacțiune VPN](https://dictionary.telemetry.mozilla.org/apps/mozilla_vpn). Utilizăm datele de interacțiune pentru a ne îmbunătăți performanța și stabilitatea pentru utilizatorii noștri și pentru a măsura performanța serviciilor.

În plus, pentru a ajuta la înțelegerea eficacității campaniilor noastre de marketing, Mozilla poate primi adresa dumneavoastră de IP în plus față de datele de campanie și datele de trimitere, cum ar fi campaniile publicitare cu care ați interacționat și sistemul de operare, tipul de dispozitiv, identificatorii dispozitivului și versiunea sistemului de operare. Mozilla împărtășește aceste informații cu Adjust, dar nu împărtășim și nici nu stocăm adresa dumneavoastră de IP. Consultați [documentația Adjust](https://github.com/mozilla-mobile/mozilla-vpn-client/blob/main/src/adjust/adjust.md).

__Date tehnice.__ Ca parte a furnizării serviciilor, adresa dumneavoastră de IP este stocată temporar în logurile serverelor noastre timp de 90 de zile. Pentru VPN, Mozilla primește, de asemenea, informații despre versiunea instalată a software-ului client Mozilla VPN și despre dispozitivele pe care este instalat, inclusiv despre sistemele de operare și configurația lor hardware. Utilizăm date tehnice pentru a ne îmbunătăți performanța și stabilitatea pentru utilizatorii noștri și pentru a măsura performanța serviciilor. 

În plus, în cazul în care v-ați dat consimțământul pentru colectarea de date în cadrul aplicației, partenerul nostru Sentry.io va primi date tehnice în scopul monitorizării erorilor și a performanței. Aflați mai multe consultând [Politica de confidențialitate a Sentry.io](https://sentry.io/privacy/).

__Date de locație.__ Mozilla primește adresa dumneavoastră de IP atunci când vă înscrieți și utilizați serviciul (serviciile) și o stochează in logurile serverelor noastre timp de 90 de zile; folosim adresa IP pentru a aproxima locația dumneavoastră, deoarece disponibilitatea, prețurile și ofertele serviciilor de abonament Mozilla pot depinde de țara în care vă aflați. De asemenea, o folosim în cadrul produselor noastre în scopul prevenirii fraudelor și abuzurilor.

__Date de rețea.__ Atunci când activați Mozilla VPN, acesta vă va cripta traficul de internet și îl va trimite către Mullvad. Nici Mozilla, nici partenerul nostru Mullvad nu păstrează în niciun caz niciun log de rețea pentru activitatea dumneavoastră atunci când utilizați serviciul Mozilla VPN. Aflați mai multe din [Politica de confidențialitate Mullvad](https://mullvad.net/help/no-logging-data-policy/).

### Mozilla Monitor {: #monitor }

__Date de interacțiune.__ Mozilla primește date despre interacțiunile dumneavoastră cu serviciile. De exemplu, când vă conectați și când vă deconectați și preferințele pe care le stabiliți; aflați mai multe [datele de interacțiune cu Monitor](https://dictionary.telemetry.mozilla.org/apps/monitor_frontend). În general, Mozilla poate utiliza, de asemenea, cookie-uri, informații despre dispozitive și adrese IP, împreună cu GIF-uri transparente, cookie-uri și servicii terțe pentru a ne ajuta să înțelegem în ansamblu modul în care utilizatorii interacționează cu produsele noastre, serviciile, comunicările, siteurile web, campaniile online, fragmentele, dispozitivele noastre și cu alte platforme. Folosim:

* [HaveIbeenpwned.](https://haveibeenpwned.com/) HaveIbeenpwned primește o versiune hașurată a adresei dumneavoastră de e-mail pentru a efectua o scanare a locului în care datele dumneavoastră personale ar fi putut fi compromise. HaveIbeenpwned păstrează aceste date personale pentru a căuta în permanență noi breșe; puteți solicita eliminarea adresei dumneavoastră de e-mail de la HaveIbeenpwned prin intermediul [mecanismului lor de renunțare](https://haveibeenpwned.com/OptOut).
  
* [OneRep.](https://onerep.com/) Dacă vă aflați în Statele Unite și aveți un abonament Monitor Plus, OneRep primește numele și prenumele dumneavoastră, adresa de e-mail, numărul de telefon, adresa fizică și data nașterii pentru a scana siteurile de brokeraj de date pentru a găsi datele dumneavoastră personale și a solicita eliminarea acestora. OneRep păstrează datele dumneavoastră personale până când renunțați la abonamentul Monitor pentru a verifica dacă informațiile dumneavoastră apar pe alte siteuri sau dacă au reapărut pe siteurile de pe care au fost deja eliminate.
  
* [Amazon Web Services (AWS).](https://aws.amazon.com/privacy/) Mozilla Monitor utilizează AWS pentru a vă putea trimite e-mailuri în legătură cu Serviciul Mozilla Monitor, inclusiv Rapoarte complete, Alerte de breșă și Sfaturi pentru siguranța datelor dumneavoastră. Aceste date vor fi șterse atunci când renunțați la abonamentul Monitor. 

* [Formstack.](https://www.formstack.com/) Mozilla Monitor folosește Formstack pentru a colecta feedback-ul furnizat opțional de utilizatori. Pentru informații despre practicile de confidențialitate ale Formstack, consultați [Politica de confidențialitate a Formstack](https://www.formstack.com/legal).
  
* [Google Analytics.](https://marketingplatform.google.com/about/analytics/) Mozilla Monitor utilizează Google Analytics pentru a măsura modul în care utilizatorii interacționează cu siteurile noastre web. Acestea ne ajută să îmbunătățim conținutul siteurilor. Pentru mai multe informații despre modul în care Google utilizează informațiile dumneavoastră, vizitați [Confidențialitatea și securitatea Google Analytics](https://support.google.com/analytics/topic/2919631?&ref_topic=1008008&sjid=14989286036636170427-NA). Puteți instala [add-on-ul pentru browser Google Analytics Opt-out](https://tools.google.com/dlpage/gaoptout) pentru a împiedica colectarea de date despre vizitele dumneavoastră la Serviciu și pentru a interzice transmiterea datelor către Google Analytics.
 
### Firefox Relay {: #relay }

__Date de interacțiune.__ Mozilla primește date despre interacțiunile dumneavoastră cu Firefox Relay, de exemplu, când vă conectați și deconectați și preferințele pe care le-ați setat. Aflați mai multe despre [datele de interacțiune Relay](https://github.com/mozilla/fx-private-relay/blob/main/METRICS.md); puteți opri colectarea acestor date activând setarea [Nu mă urmări (Do Not Track DNT)](https://support.mozilla.org/kb/how-do-i-turn-do-not-track-feature) din browserul dumneavoastră. 

În general, Mozilla poate utiliza, de asemenea, cookie-uri, informații despre dispozitive și adrese IP, împreună cu cookie-uri și servicii terțe pentru a ne ajuta să înțelegem în ansamblu modul în care utilizatorii interacționează cu produsele noastre, serviciile, comunicările, siteurile web, campaniile online, fragmentele, dispozitivele noastre și cu alte platforme. Folosim:

* Google Analytics, care plasează un cookie pe dispozitivul dumneavoastră, pentru a obține măsurători privind modul în care utilizatorii interacționează cu siteurile noastre web. Acesta ne ajută să îmbunătățim conținutul siteurilor. Pentru a împiedica Google Analytics să colecteze date despre utilizarea de către dumneavoastră a Mozilla Monitor, puteți instala [add-on-ul Google Analytics Opt-out](https://tools.google.com/dlpage/gaoptout).

__Date tehnice.__ Mozilla primește informații de bază despre versiunea instalată a software-ului dumneavoastră. Relay Add-on și despre dispozitivul pe care este instalat, inclusiv despre sistemul de operare și configurația hardware. Ca parte a furnizării serviciilor, adresa dumneavoastră de IP este stocată temporar în logurile serverelor noastre timp de 90 de zile. Utilizăm date tehnice pentru a ne îmbunătăți performanța și stabilitatea pentru utilizatorii noștri și pentru a măsura performanța serviciilor.

__Date de locație.__ Mozilla primește adresa dumneavoastră IP atunci când vă înscrieți și utilizați serviciul (serviciile). Utilizăm adresa IP pentru a aproxima locația dumneavoastră, deoarece disponibilitatea, prețurile și ofertele serviciilor de abonament Mozilla pot depinde de țara dumneavoastră. De asemenea, folosim adresa dumneavoastră de IP în cadrul produselor noastre în scopul prevenirii fraudelor și abuzurilor.

__Mesaje de e-mail Firefox Relay.__ Pentru a trimite și redirecționa mesajele de e-mail de la adresa (adresele) de e-mail mascată (mascate) la adresa de e-mail principală, Firefox Relay procesează mesajele dumneavoastră de e-mail. Nu citim și nici nu stocăm conținutul niciunuia dintre mesajele dumneavoastră. În cazul în care un e-mail nu vă poate fi livrat, îl vom păstra pe serverele noastre și îl vom șterge după ce a fost livrat (în niciun caz nu îl vom păstra mai mult de trei zile). Dacă utilizați această funcție pentru a bloca e-mailurile promoționale, serviciul va verifica anteturile e-mailurilor pentru a determina dacă e-mailul trebuie blocat.

__Măștile Firefox Relay (și unde le folosiți).__ Mozilla păstrează o copie a informațiilor din contul dumneavoastră pentru a furniza serviciul, în special pentru a asocia adresa dumneavoastră de e-mail principală cu adresa (adresele) de e-mail mascată (mascate). În cazul în care creați o mască personalizată, Mozilla o stochează pentru a redirecționa e-mailurile către aceasta. Mozilla stochează site-ul unde ați creat masca, site-urile unde ați folosit ulterior masca și orice etichete asociate cu masca, pentru a se asigura că măștile dumneavoastră sunt ușor de găsit atunci când doriți să le folosiți. Aflați cum să [activați și să dezactivați aceste funcții](https://relay.firefox.com/faq).

__Apelurile telefonice și mesajele text Firefox Relay.__ Pentru a trimite și redirecționa apelurile telefonice și mesajele text, Firefox Relay procesează numărul dumneavoastră de telefon și mesajele text. Stocăm un jurnal al numerelor de telefon pe care le-ați contactat prin Relay pentru a putea să vă afișăm jurnalele de apeluri și mesaje text, pentru a trimite răspunsuri text și pentru a bloca numere de telefon. Nu monitorizăm și nu stocăm conținutul apelurilor telefonice efectuate prin Firefox Relay. Aflați cum să [activați și să dezactivați aceste funcții](https://relay.firefox.com/faq).

__Ce informații partajăm.__ Firefox Relay partajează informații cu terțe părți pentru a putea să vă furnizeze serviciul. Mozilla a încheiat contracte cu aceste companii pentru protecția informațiilor dumneavoastră. Iată ce folosim pentru Firefox Relay:

* __[Amazon Web Services.](https://aws.amazon.com/privacy/)__ Amazon Web Services (AWS) este o platformă de cloud computing. Firefox Relay utilizează AWS pentru a primi e-mailurile trimise la adresa (adresele) de e-mail mascată (mascate) și pentru a le redirecționa către adresa de e-mail principală asociată contului dumneavoastră Mozilla. Numai Mozilla cunoaște asocierea dintre adresa dvs. de e-mail principală și adresa (adresele) de e-mail mascată (mascate).

* __[Twilio.](https://www.twilio.com/en-us/legal/privacy)__ Twilio primește numărul dumneavoastră de telefon, masca de telefon și numerele de telefon cu care schimbați apeluri telefonice și mesaje text. Twilio primește, de asemenea, conținutul mesajelor text pe care le trimiteți și le primiți prin Firefox Relay, iar Mozilla a setat serviciul Twilio să șteargă înregistrările mesajelor text pe care le trimiteți și le primiți prin Firefox Relay după 7 zile.

## Alte informații pe care ar trebui să le știți

Aflați mai multe despre [gestionarea datelor dumneavoastră](https://support.mozilla.org/kb/firefox-accounts-managing-account-data) și despre cum să [activați sau dezactivați sincronizarea](https://support.mozilla.org/kb/how-do-i-set-sync-my-computer). De asemenea, o mare parte din informațiile pe care le stocăm despre utilizatorii contului nostru Mozilla sunt ușor de accesat prin [conectarea](https://accounts.firefox.com/signin) la contul dvs., unde puteți, de asemenea, să vă actualizați [setările de partajare a datelor](https://accounts.firefox.com/settings/). Pentru a face solicitări cu privire la datele dumneavoastră cu caracter personal, vă rugăm să ne contactați prin intermediul [portalului nostru de cereri de acces la datele cu caracter personal](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0).

Dacă aveți alte întrebări referitoare la datele cu caracter personal sau la practicile noastre de confidențialitate, vă rugăm să ne contactați la compliance@mozilla.com.

Răspundem tuturor cererilor pe care le primim de la persoanele care doresc să își exercite drepturile de protecție a datelor, indiferent de locația persoanei respective. Vom onora cererea dumneavoastră, cu excepția cazului în care o cerință legală ne împiedică să facem acest lucru sau dacă se aplică o excepție legală.

Vizitați [forumurile](https://support.mozilla.org/) noastre dacă aveți nevoie de asistență generală.

