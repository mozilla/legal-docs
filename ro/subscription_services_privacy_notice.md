# Servicii de abonare Mozilla | Notificare privind confidențialitatea

Versiunea 1.0, în vigoare de la 11 octombrie 2022
{: datetime="2022-10-11" }

## La Mozilla, proiectăm produse fără a pierde din vedere confidențialitatea dumneavoastră.

__Mozilla VPN__ protejează conexiunile la internet de pe dispozitivul dumneavoastră. Mozilla colaborează cu Mullvad pentru a cripta în mod privat și sigur traficul pe internet.

__Firefox Relay__ vă permite să vă păstrați adresa principală de e-mail și numărul de telefon în siguranță și confidențialitate față de serviciile online prin crearea unui număr de telefon și a unor adrese de e-mail unice, aleatorii (mascare).

Această notificare privind confidențialitatea explică ce date colectează și partajează Firefox Relay și Mozilla VPN și de ce. De asemenea, respectăm [Politica de confidențialitate a Mozilla](https://www.mozilla.org/privacy/) în modul în care primim, gestionăm și partajăm informațiile.

## Ce trebuie să știți

__Informații despre contul Firefox.__ Aceste Servicii necesită un cont Firefox, care trimite către Mozilla adresa dumneavoastră de e-mail, locația și adresa IP. Aflați mai multe despre [practicile privind datele contului Firefox](https://www.mozilla.org/privacy/firefox/#firefox-accounts-join-firefox).

__Informații de plată.__ Când vă abonați la Servicii, trimiteți plata prin intermediul unuia dintre furnizorii noștri terți de plăți: Stripe, Apple, PayPal, sau Google Pay. Mozilla primește o înregistrare a contului dumneavoastră (inclusiv adresa de facturare și ultimele patru cifre ale metodei de plată) și situația abonamentului contului dumneavoastră. Mozilla nu stochează detaliile complete ale plății dumneavoastră.

__Date de interacțiune.__ Mozilla primește date despre modul în care ați interacționat cu Serviciile. De exemplu, când vă conectați și vă deconectați, preferințele pe care le-ați setat. Aflați mai multe despre [datele de interacțiune cu VPN](https://dictionary.telemetry.mozilla.org/apps/mozilla_vpn) și [datele de interacțiune cu Relay](https://github.com/mozilla/fx-private-relay/blob/main/METRICS.md).

__Date tehnice.__ Mozilla primește informații de bază despre versiunea instalată a VPN-ului sau a software-ului Relay Add-on, precum și despre dispozitivul pe care sunt instalate, inclusiv sistemul de operare și configurația hardware. Adresa dumneavoastră de IP este stocată temporar ca parte a jurnalelor serverului nostru timp de 90 de zile. Nici Mozilla și nici partenerul nostru Mullvad nu păstrează niciun jurnal de server cu privire la activitatea dumneavoastră în rețea atunci când utilizați serviciul Mozilla VPN.
Utilizăm datele pentru a îmbunătăți performanța și stabilitatea pentru utilizatorii noștri și pentru a măsura performanța Serviciilor.

### Mozilla VPN {: #vpn }

__Date de locație.__ Mozilla VPN primește adresa dumneavoastră de IP atunci când vă înscrieți și când utilizați serviciul. Utilizăm adresa IP pentru a aproxima locația dumneavoastră astfel încât să putem stabili la ce server VPN vă conectați și pentru că disponibilitatea, prețurile și ofertele Mozilla VPN depind de țara în care vă aflați.

__Date despre campanii și recomandări.__ Acestea ajută Mozilla VPN să înțeleagă cât de eficiente sunt campaniilor noastre de marketing. La instalarea aplicației, Mozilla poate primi adresa dumneavoastră IP, pe lângă datele de campanie și datele recomandării, cum ar fi campaniile publicitare cu care ați interacționat și sistemul de operare, tipul de dispozitiv, identificatorii dispozitivului și versiunea sistemului de operare. Mozilla împărtășește aceste informații cu Adjust, dar nu împărtășim și nici nu stocăm adresa dumneavoastră de IP. Consultați [documentația Adjust](https://github.com/mozilla-mobile/mozilla-vpn-client/blob/main/src/shared/adjust/adjust.md).

__Date de rețea.__ Mullvad primește traficul dumneavoastră de internet pentru a vă putea furniza serviciul. Atunci când activați Mozilla VPN, acesta vă va cripta traficul de internet și îl va trimite către Mullvad. Mullvad s-a angajat să nu înregistreze datele pe care le primește. Aflați mai multe consultând [Politica de confidențialitate a Mullvad](https://mullvad.net/help/no-logging-data-policy/).

### Firefox Relay {: #relay }

__Mesaje de e-mail.__ Pentru a trimite și redirecționa mesajele de e-mail de la adresa (adresele) de e-mail mascată (mascate) la adresa de e-mail principală, Firefox Relay procesează mesajele dumneavoastră de e-mail. Nu citim și nici nu stocăm conținutul niciunuia dintre mesajele dumneavoastră. În cazul în care un e-mail nu vă poate fi livrat, îl vom păstra pe serverele noastre și îl vom șterge după ce a fost livrat (în niciun caz nu îl vom păstra mai mult de trei zile). Dacă folosiți funcția de blocare a e-mailurilor promoționale, Serviciul va verifica anteturile e-mailurilor pentru a determina care dintre ele trebuie blocat.

__Măștile și unde le folosiți.__ Mozilla păstrează o copie a informațiilor din contul dumneavoastră pentru a furniza serviciul, în special pentru a asocia adresa dumneavoastră de e-mail principală cu adresa (adresele) de e-mail mascată (mascate). În cazul în care creați o mască personalizată, Mozilla o stochează pentru a redirecționa e-mailurile către aceasta. Mozilla stochează site-ul unde ați creat masca, site-urile unde ați folosit ulterior masca și orice etichete asociate cu masca, pentru a se asigura că măștile dumneavoastră sunt ușor de găsit atunci când doriți să le folosiți. Aflați cum să [activați și dezactivați aceste caracteristici](https://relay.firefox.com/faq).

__Apeluri telefonice și mesaje text.__ Pentru a trimite și redirecționa apelurile telefonice și mesajele text, Firefox Relay procesează numărul dumneavoastră de telefon și mesajele text. Stocăm un jurnal al numerelor de telefon pe care le-ați contactat prin Relay pentru a putea să vă afișăm jurnalele de apeluri și mesaje text, pentru a trimite răspunsuri text și pentru a bloca numere de telefon. Nu monitorizăm și nu stocăm conținutul apelurilor telefonice efectuate prin Firefox Relay.

Citiți documentația de telemetrie pentru [Firefox Relay](https://github.com/mozilla/fx-private-relay/blob/main/METRICS.md). Puteți renunța la colectarea datelor de telemetrie prin activarea opțiunii [Nu mă urmări (Do Not Track - DNT)](https://support.mozilla.org/kb/how-do-i-turn-do-not-track-feature) din browser-ul dumneavoastră.

__Informații pe care le partajăm.__ Firefox Relay partajează informații cu terțe părți pentru a putea să vă furnizeze serviciul. Mozilla a încheiat un contract cu această companie prin care îi obligă să vă protejeze informațiile. Iată ce folosim pentru Firefox Relay:

* __[Amazon Web Services.](https://aws.amazon.com/privacy/)__ Amazon Web Services (AWS) este o platformă de cloud computing. Firefox Relay folosește AWS pentru a primi e-mailurile trimise la adresa (adresele) de e-mail mascată (mascate) și pentru a le redirecționa către adresa de e-mail principală asociată contului dumneavoastră Firefox. Numai Mozilla cunoaște asocierea dintre adresa dvs. de e-mail principală și adresa (adresele) de e-mail mascată (mascate).

* __[Twilio.](https://www.twilio.com)__ Twilio primește numărul dumneavoastră de telefon, masca de telefon și numerele de telefon cu care schimbați apeluri telefonice și mesaje text. Twilio primește, de asemenea, conținutul mesajelor text pe care le trimiteți și le primiți prin Firefox Relay, iar Mozilla a setat serviciul Twilio să șteargă înregistrările mesajelor text pe care le trimiteți și le primiți prin Firefox Relay după 7 zile.

## Alte informații pe care ar trebui să le știți

Multe dintre informațiile pe care le stocăm despre utilizatorii Firefox pot fi accesate ușor prin conectarea la contul dumneavoastră. Puteți [afla mai multe despre gestionarea datelor dumneavoastră](https://support.mozilla.org/products/privacy-and-security/user-control). Pentru a face cereri, vă rugăm să ne contactați prin intermediul [portalului nostru de cereri de acces la datele cu caracter personal](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0).

Dacă aveți orice alte întrebări cu privire la practicile noastre de confidențialitate, vă rugăm să ne contactați la compliance@mozilla.com.

Răspundem tuturor cererilor pe care le primim de la persoanele care doresc să își exercite drepturile de protecție a datelor, indiferent de locația persoanei respective. Vom onora cererea dumneavoastră, cu excepția cazului în care o cerință legală ne împiedică să facem acest lucru sau dacă se aplică o excepție legală.

Vizitați [forumurile](https://support.mozilla.org/) noastre pentru mai mult ajutor.
