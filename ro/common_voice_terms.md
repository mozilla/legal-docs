# Termeni Legali pentru Common Voice

În vigoare din 30 noiembrie 2018 {: datetime="2018-11-30" }

Prin Common Voice, puteți dona înregistrări vocale, propoziții scrise și alte resurse de care avem nevoie pentru a construi o bază de date de voce open-source care poate fi utilizată de oricine pentru a crea aplicații inovative cu recunoaștere vocală pentru diferite dispozitive și pentru web.

Puteți participa la Common Voice doar dacă sunteți de acord cu prezentul Acord.

## 1. Eligibilitate
Common Voice este deschis participării oricărei persoane care are peste 19 ani. Dacă aveți 19 ani sau mai puțin, trebuie să aveți consimțământul unui părinte sau tutore, și aceasta trebuie să vă supravegheze participarea la Common Voice.

Common Voice face parte din Comunitatea Mozilla. În consecință, dacă decideți să participați, vă exprimați consimțământul cu [Regulile de Participare la Comunitatea Mozilla](https://www.mozilla.org/about/governance/policies/participation/).

## 2. Contribuțiile dvs. 
Baza de date de voce Mozilla Common Voice este făcută publică în conformitate cu [Creative Commons CC0 aferentă domeniului public](https://creativecommons.org/publicdomain/zero/1.0/). Asta înseamnă ca este o bază de date publică și am renunțat la toate drepturile de autor, în măsura în care acest lucru este permis de legislația în vigoare. Dacă participați la Common Voice, vă cerem să faceți același lucru. Trebuie să vă exprimați acordul cu posibilitatea ca Mozilla să ofere publicului toate Contribuțiile făcute de dvs. (inclusiv texte, înregistrări, validări și feedbacl) în conformitate cu licența de domeniu public [CC0](https://creativecommons.org/publicdomain/zero/1.0/).

Pentru a participa la Common Voice, Mozilla vă solicită următoarele garanții:

În primul rând, că toate Contribuțiile sunt integral creația dvs.

În al doilea rând, că toate Contribuțiile dvs. nu încalcă drepturile de autor ale unei terțe părți. 

Dacă nu puteți oferi aceste garanții, atunci nu puteți participa la Common Voice. 

## 3. Contul dvs.
Nu trebuie să vă creați cont pentru a participa la Common Voice. 

Dacă nu vă creați un cont, Mozilla vă va solicita o adresă de e-mail și un nume de utilizator, la alegerea dvs. Opțional, puteți de asemenea să folosiți un avatar și să furnizați anumite date demografice care ne vor ajuta să întelegem cum să învățăm mașinile să înțeleagă oamenii, indiferent de accentul, vârsta, sexul și istoricul acestora.

Atunci când furnizați informații pentru contul dvs., acordați Mozilla toate autorizațiile necesare pentru: 
a urmări informațiile despre Contribuțiile dvs., inclusiv înregistrările audio, textele și validările, 
a asocia aceste date cu contul, adresa de e-mail, numele de utilizator și informațiile demografice pe care le furnizați, și
a face publice Contribuțiile dvs. împreună cu informațiile demografice relevante,
a publica valori numerice aferente Contribuțiilor dvs. (cum ar fi numărul de înregistrări și limba) împreună cu numele dvs. de utilizator în clasament.

Mozilla nu va publica adresa dvs. de e-mail.

Puteți opta să nu apăreți în clasamente. În acest caz, Mozilla nu va face publice datele despre înregistrările făcute de dvs. în asociere cu numele dvs. de utilizator. Mozilla poate însă să publice textele și înregistrările dvs. în cadrul Common Voice și va include informațiile despre înregistrările dvs. în valorile globale care sunt disponibile publicului.

## 4. Comunicări
Dacă vă abonați  la buletinele noastre informative sau vă înregistrați pentru un cont aferent Common Voice, este posibil să primiți e-mailuri de la noi în legătură cu contul dvs. 

## 5. Condiții legale

Prin participarea la Common Voice vă exprimați acordul  cu faptul că Mozilla nu este răspunzătoare în niciun fel pentru orice situație în care nu puteți utiliza Common Voice sau pentru orice cereri rezultate din aplicarea acestor termeni. În mod specific, în relația cu Mozilla renunțați la:
daunele indirecte, speciale, conexe, subsecvente sau cu titlu de precedent
daune directe sau indirecte pentru pierdea de patrimoniu, oprirea activității, pierderea profitului, pierderea datelor sau defectiuni ale echipamentelor

Răspunderea rezultată în conformitate cu prezentul  acord este limitată la 500 USD.

Sunteți de acord să despăgubiți și să protejați Mozilla de orice răspundere sau solicitare rezultată din participarea dvs. la Common Voice.

Mozilla furnizează acest serviciu așa cum este disponibil. În mod specific, Mozilla respinge orice garanții cum ar fi  "vandabilitatea", "adecvarea la un anumit scop",  "neîncălcarea drepturilor" și orice alte garanții rezultatele din utiilizare, comercializare și distribuție. 

## 6. Notificare de încălcarea drepturilor
În cazul în care considerați că anumite părți din Common Voice vă încalcă dreptul de autor sau drepturile comerciale, consultați [politica noastră pentru raportarea încălcării drepturilor](https://www.mozilla.org/about/legal/report-infringement/).

## 7. Actualizări
Periodic, Mozilla poate decide să actualizeze acești Termeni. Vom publica online Termenii actualizați. 

În cazul în care continuați să utilizați Common Voice dupa ce publicăm Termenii actualizați, sunteți de acord că acest fapt constituie acceptarea de către dvs. a respectivelor modificări. În partea de sus a acestei pagini vom publica data de intrare în vigoare, pentru a fi evident când am efectuat cea mai recentă actualizare. 

## 8. Reziliere
Mozilla poate suspenda sau bloca accesul oricărei persoane la Common Voice în orice moment, din orice motiv. Dacă decidem să vă suspendăm sau blocăm accesul, vom încerca să vă anunțăm prin e-mail la adresa asociată contului dvs. sau data următoare când încercați să accesați Common Voice. 

Înregistrăile pe care le puneți la dispoziția Mozilla vor rămâne disponibile publicului în cadrul Common Voice, chiar dacă vă întrerupem sau suspendăm accesul.

## 9. Legea aplicabilă
Legea aplicabilă acestor Termeni este legea din California. Acești termeni reprezintă acordul integral dintre dvs. și Mozilla referitor la Common Voice.
