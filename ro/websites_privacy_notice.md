# Politica de confidențialitate privind siteurile web, comunicările și cookie-urile

28 februarie 2022
{: datetime="2022-02-28" }

Ne pasă de confidențialitatea datelor dumneavoastră. Atunci când Mozilla (adică noi) colectează informații despre dumneavoastră, [Politica de confidențialitate a Mozilla](https://www.mozilla.org/privacy/) descrie modul în care prelucrăm aceste informații.

Această politică de confidențialitate este valabilă pentru siteurile web și aplicațiile mobile operate de Mozilla, inclusiv domeniile mozillians.org, mozilla.org și firefox.com printre altele. Acestea includ, de exemplu, foundation.mozilla.org, bugzilla.mozilla.org, reps.mozilla.org, careers.mozilla.org, developers.mozilla.org, support.mozilla.org, addons.mozilla.org, și wiki.mozilla.org.

## Lucruri pe care ar trebui să le știți

S-ar putea să primim date personale de la dumneavoastră. în urma interacțiunii cu noi. pe platforme de socializare; dacă depuneți o cerere pentru angajare, stagiu intern, grant sau bursă; dacă sunteți voluntar în calitate de membru al comunității Mozilla; dacă remiteți un feedback de utilizator sau o cerere către noi; dacă vă înregistrați pentru un cont sau un abonament; sau dacă vă implicați într-o campanie de promovare a unui produs sau a unei politici. 
{: #personal-info }

* **Rețele sociale**: Dacă interacționați cu conturile noastre de socializare precum Twitter și Facebook, este posibil să primim date personale despre dumneavoastră. Dacă utilizați aceste rețele, se aplică politicile lor de confidențialitate, pe care vă încurajăm să le citiți.

* **Candidați pentru locuri de muncă, stagii interne, granturi și burse**: Candidații pentru locuri de muncă, stagii interne, granturi și burse oferite de Mozilla trebuie să specifice un nume, o adresă, un număr de telefon, o adresă de e-mail și un curriculum vitae, și uneori și alte informații suplimentare. Folosim aceste informații pentru a procesa și evalua candidaturi și pentru a discuta cu candidații despre oportunitățile existente. Folosim [Greenhouse](https://www.greenhouse.io/privacy-policy) pentru gestionarea candidaturilor pentru angajare și stagii interne, și [Fluxx.io](https://www.fluxx.io/privacy-policy) pentru solicitările de granturi și burse MOSS.

* **Contribuitori**: Activitatea de voluntariat în calitate de contribuitor al comunității Mozilla ar putea necesita ca Mozilla și alții să comunice cu dumneavoastră la adresa de e-mail pe care o furnizați pentru a discuta contribuția efectuată și pentru recunoașterea eforturilor dumneavoastră. În cazul în care contribuiți la Bugzilla, Mozilla Reps sau la codul nostru de bază, adresa dumneavoastră de e-mail și probabil numele dumneavoastră vor fi accesibile public tuturor utilizatorilor de internet. În cazul în care creați un profil la Mozilla Connect (platformă susținută de [Khoros](https://khoros.com/privacy), care are propria sa politică de confidențialitate), atunci numele și avatarul dumneavoastră, comentariile publicate și răspunsurile date și alte informații pe care le partajați vor putea fi accesate de Mozilla și de alți membri ai comunității. În cazul în care creați un profil la people.mozilla.org, acesta va fi accesibil angajaților și contribuitorilor Mozilla. Puteți edita datele profilului dumneavoastră din [Setări profil](https://people.mozilla.org/e?section=personal-info). Uneori folosim informații de la contribuitori din surse (precum Bugzilla) în tablouri de bord pentru a partaja vizual date agregate despre comunitatea Mozilla. Un astfel de exemplu este [https://wiki.mozilla.org/Contribute/Dashboards](https://wiki.mozilla.org/Contribute/Dashboards). Dacă este posibil, încercăm să reducem la minim datele de contact afișate public

* **Feedback de utilizator**: Ne puteți furniza feedback cu privire la produsele și serviciile noastre pe pagini web precum [input.mozilla.org](https://input.mozilla.org/), prin intermediul experienței din interiorul produsului, sau prin canale precum e-mail, Bugzilla, Matrix, conturi pe rețele sociale, pagina noastră Get Involved sau prin intermediul unui grup precum Student Ambassadors. Vă rugăm să reduceți la minim cantitatea de date personale pe care optați să le partajați pe aceste forumuri, întrucât comentariile dumneavoastră pot fi accesibile publicului.

* **Conturi și abonamente**: Unele siteuri web, de exemplu, AMO și MDN, necesită crearea unui cont pentru remiterea de conținut de dezvoltator sau remiterea de evaluări sau comentarii de la utilizatori. Pentru gestiunea conturilor folosim [Firefox Accounts](https://www.mozilla.org/privacy/firefox/), [GitHub](https://help.github.com/en/github/site-policy/github-privacy-statement#our-use-of-cookies-and-tracking), sau sisteme personalizate; puteți vedea [aici](https://support.mozilla.org/kb/managing-account-data) cum pot fi gestionate datele contului. Este posibil să primiți periodic e-mailuri legate de contul dumneavoastră sau prin intermediul abonamentelor. Furnizorii noștri de gestiune a soluțiilor de e-mail sunt [SalesForce Marketing Cloud](https://www.marketingcloud.com/privacy-policy/website-privacy-statement/), [Send in Blue](https://www.sendinblue.com/legal/privacypolicy/), [Mailchimp](https://mailchimp.com/legal/privacy/), sau [Acoustic](https://acoustic.com/privacy-notice/) și vă puteți dezabona utilizând link-ul din partea de jos a e-mailurilor. 

* **Campanii de promovare a unor produse și politici**: Unele dintre paginile noastre web găzduiesc campanii de promovare a unor produse sau politici. De exemplu, puteți solicita un link prin e-mail sau SMS pentru a instala Firefox pe dispozitivul dumneavoastră mobil sau a transmite organelor legislative relevante pentru dumneavoastră petiții privind aspecte legate de internet. Este posibil să folosim terți pentru administrarea acestor campanii și pentru prelucrarea datelor pe care optați să ni le remiteți. 
{: #campaigns }

---------------------------------------

Putem folosi cookie-uri, „clear GIF”-uri, date analitice web de la părți terțe, informații despre dispozitiv și adrese IP pentru funcționalitate și pentru a înțelege mai bine interacțiunea utilizatorilor cu produsele, serviciile și comunicările noastre. 
{: #data-tools }

* **Funcționalitate**: Este posibil să folosim anumite informații cum ar fi cookie-uri, informații despre dispozitiv și adrese IP pentru a îmbunătăți funcționalitatea anumitor produse, servicii și comunicări. De exemplu:
    * Folosim cookie-uri pentru a reține informații relevante despre setările dumneavoastră Firefox (cum ar fi preferințele de limbă și suplimentele Firefox), astfel încât să vă putem recomanda caracteristici și suplimente relevante pe baza setărilor dumneavoastră Firefox. De asemenea, acestea ne ajută la autentificarea utilizatorilor, în așa fel încât să nu fie nevoie să vă introduceți parola pe anumite siteuri web Mozilla.
    * Folosim adresele IP pentru personalizarea comunicărilor în funcție de limbă și țară.
    * Folosim informațiile despre dispozitiv precum țara, limba, operatorul și OEM pentru personalizarea experienței dumneavoastră.

* **Indicatori metrici**: Este posibil să folosim cookie-uri, informații de pe dispozitive și adrese IP în conjuncție cu cookie-uri, „clear GIF”-uri, și servicii ale unor terțe părți pentru a înțelege in ansamblu modul în care utilizatorii interacționează cu produsele, serviciile, comunicările, siteurile web, campaniile online, fragmentele (snippets), dispozitivele și alte platforme furnizate de noi. Folosim:
    * Google Analytics, care plasează un cookie pe dispozitivul dumneavoastră pentru a obține indicatori metrici privind modul în care utilizatorii abordează siteurile noastre web. Acesta ne ajută să îmbunătățim conținutul siteurilor.
    * Convert.com și ShareProgress, care plasează un cookie pe dispozitivul dumneavoastră pentru a ne ajuta să testăm diferite variante de conținut web. Aceasta ne ajută să oferim utilizatorilor o experiență mai bună.
    * DoubleClick și Flashtalking, fiecare dintre ele folosind un „clear GIF” pe pagina noastră de descărcare Firefox. Acestea ne ajută să măsurăm eficiența campaniilor noastre publicitare.
    * Yahoo Dot Pixel, care utilizează JavaScript pe pagina noastră de descărcare Firefox. Acestea ne ajută să măsurăm eficiența campaniilor noastre publicitare.
    * Date de recomandare (referral) HTTP, care pot fi incluse în programul de instalare Firefox, pentru a înțelege domeniul web sau campania publicitară care v-a recomandat să accesați pagina noastră de descărcare. Aceste informații ne ajută să înțelegem eficiența campaniilor noastre publicitare și să le îmbunătățim.
    * Din când în când, alte instrumente pentru obținerea de indicatori metrici, în modul experimental. De exemplu, este posibil să fie nevoie să evaluăm un alt instrument pentru obținerea de indicatori metrici, sau să testăm metodele existente pentru colectarea indicatorilor metrici.
  
* **Prevenirea fraudelor**: Mozilla a implementat tehnologie terță, Invisible reCAPTCHA de la Google, care operează pe fundalul unora dintre siteurile noastre web pentru a identifica activitățile fraudulente. Utilizarea Invisible reCAPTCHA este supusă [Politicii de confidențialitate a ](https://www.google.com/intl/policies/privacy/) și [Termenilor de utilizare](https://policies.google.com/terms).

---------------------------------------

Puteți controla preferințele individuale în materie de cookie-uri, puteți indica altora preferințele dumneavoastră, și puteți opta să renunțați la utilizarea instrumentelor de analiză a datelor web și de optimizare. 
{: #user-choices }

* **Istoricul cookie-urilor**: Puteți accepta sau respinge cookie-uri individuale în preferințele dumneavoastră Firefox din panoul Istoric al secțiunii Unelte/Opțiuni/Confidențialitate. Rețineți că anumite funcții ale produselor și serviciilor noastre s-ar putea să nu funcționeze corect fără ajutorul cookie-urilor. 
{: #cookies }

* **Nu mă urmări**: Mozilla nu urmărește utilizatorii pe siteuri web terțe pentru a furniza publicitate direcționată. Dacă ați configurat browser-ul să transmită un semnal „Nu mă urmări” la accesarea site-urilor noastre, Mozilla nu va utiliza niciunul dintre instrumentele descrise în secțiunea [Indicatori metrici](https://www.mozilla.org/privacy/websites/#data-tools).

* **E-mail**: Primirea comunicărilor noastre de marketing este opțională, putându-vă dezabona din subsolul e-mailului sau actualizând [preferințele dumneavoastră de e-mail Mozilla](https://www.mozilla.org/newsletter/recovery/).

* **Statistici și optimizare**: Dacă doriți să opriți colectarea de date privind vizitele dumneavoastră pe siteurile web Mozilla, urmați instrucțiunile de mai jos:
    * Google: Instalați [suplimentul de browser Google Analytics Opt-out](https://tools.google.com/dlpage/gaoptout), care interzice transmiterea de date către Google Analytics. Unele pagini Mozilla.org folosesc clear GIF-uri, care comunică cu DoubleClick pentru a ne ajuta să înțelegem eficiența campaniilor noastre publicitare; puteți controla reclamele personalizate din DoubleClick utilizând setările Google pentru reclame (va trebui să vă conectați la contul dumneavoastră Google).
    * Convert.com: [Puteți refuza colectarea datelor dumneavoastră pe www.mozilla.org](https://www.mozilla.org/exp/opt-out/).
    * Yahoo: vizitați [Ad Interest Manager](https://aim.yahoo.com/aim/us/en/optout/) pentru a vă dezabona.
    * ShareProgress și Fathom.com: Puteți [activa opțiunea „Nu mă urmări” în browser-ul dumneavoastră](https://support.mozilla.org/kb/how-do-i-turn-do-not-track-feature).

* **Rețele sociale**: Butoanele de partajare socială de pe siteurile web Mozilla sunt concepute pentru a nu partaja date cu furnizorii de rețele sociale până când nu se apasă pe buton.

---------------------------------------

Unele siteuri web Mozilla vă permit să efectuați achiziții (precum aplicații sau accesorii), să faceți contribuții financiare la anumite proiecte Mozilla sau sau să faceți donații pentru a sprijini Mozilla și programe caritabile. Aceste tranzacții sunt frecvent prelucrate de furnizorii terți ai Mozilla. 
{: #donations }

* **Procesarea plăților**: Cu excepția plăților efectuate prin cec, mandat poștal, debit direct și transfer bancar, Mozilla nu primește niciun fel de informații financiare, acestea fiind transmise direct de la dumneavoastră către furnizorul terț identificat pentru procesarea plății (de exemplu, Braintree, PayPal, Bitpay, Stripe).

* **Date personale**: Este posibil să primim date cum ar fi numele dumneavoastră, adresa poștală și/sau adresa de e-mail. Aceste date sunt folosite pentru detectarea fraudelor și pentru păstrarea evidențelor contabile. Folosim [Acoustic](https://acoustic.com/privacy-notice/) pentru a trimite prin e-mail chitanțele și pentru a păstra înregistrările, care sunt stocate timp de patru ani de la data ultimei plăți. 

* **Date de la terți**: Folosim [WealthEngine](https://www.wealthengine.com/wealthengine-inc-privacy-policy/) pentru a ne îmbunătăți eforturile de finanțare pentru a menține internetul în bună stare, deschis și accesibil tuturor. Donatorii pot [să renunțe](https://app.onetrust.com/app/#/webform/4ba08202-2ede-4934-a89e-f0b0870f95f0) la utilizarea Mozilla.
