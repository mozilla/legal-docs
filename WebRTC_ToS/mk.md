# Услови за користење на Firefox Hello 

25 ноември 2014 г.
{: datetime="2014-11-25" }

### 1. Вовед 

Видео и говорната услуга на Firefox Hello претставува „крај со крај“ комуникација во реално време („Услуга“) што ја обезбедува Mozilla.  Внимателно прочитајте го целиот документ („Услови“) затоа што во него се објаснети вашите права и одговорности кога го користите Firefox Hello за испраќање или примање комуникации.

### 2. Регистрација на сметка

Можеби ќе биде потребно да имате Сметка за Firefox за да користите одредени функции на Услугата, како на пример увоз на вашите контакти од друга услуга или креирање нови контакти.  Ако се регистрирате за Сметка за Firefox, се согласувате со [Условите за користење](https://www.mozilla.org/about/legal/terms/services) Сметки за Firefox и со [Политиката на приватност](https://www.mozilla.org/privacy/firefox-cloud).

### 3. Функции

Услугата ви ја обезбедуваме во соработка со TokBox, Inc. (TokBox веќе е споменат во овој документ како давател на лиценца).  Услугата е интегрирана во Firefox така што може лесно да воспоставувате говорни и видео повици меѓу Firefox и корисници на друг прелистувач или уред што поддржува WebRTC.  Услугата подлежи на измени.  Погледнете ја [локацијата за поддршка](https://support.mozilla.org/products/firefox) на Mozilla ако имате прашања за функциите. 

### 4. Политика на приватност

[Политиката на приватност на Firefox Hello](https://www.mozilla.org/privacy/firefox-hello/) објаснува кои информации се испраќаат кога ја користите Услугата и како се ракува со тие информации.

### 5. Содржина и употреба 

Разбирате дека Услугата им овозможува на корисниците да пренесуваат одредени информации (на пр. видео или слики) („Содржина“).  Со ова, вие им ги давате на Mozilla и на нашите даватели на лиценца сите потребни права за обезбедување на Услугата и се согласувате дека вашето користење на Услугата ќе биде во согласност со[Условите за употреба](https://www.mozilla.org/about/legal/acceptable-use)на Mozilla . Единствено вие сте одговорни за Содржината што ја пренесувате и за последиците од тоа. 

Повеќе информации во врска со поднесување жалба за злоупотреба на авторски права или заштитни знаци може да најдете [овде](https://www.mozilla.org/about/legal/report-abuse/).

### 6. Сопственички права на Mozilla и TokBox

Ниту Mozilla ниту нејзините даватели на лиценца не ви доделуваат никакви права на интелектуална сопственост за Услугата, коишто не се конкретно наведени во овие Услови.  На пример, овие Услови не ви даваат право да ги користите авторските права, трговските имиња, заштитните знаци, услужните марки, логоата, имињата на домени или другите препознатливи карактеристики на Mozilla или нејзините даватели на лиценци.  

Софтверот на Mozilla се дистрибуира во согласност со тековната верзија на Јавната лиценца на Mozilla или други слични нерестриктивни лиценци.

### 7. Прекинување на услугите; Времетраење; Укинување

Од време навреме, можно е да вршиме активности за одржување или надградување на Услугата, или пак привремено да ја прекинеме Услугата, делумно или целосно. Не сме во можност секогаш да доставиме известување за тоа. Немате право да барате надомест на трошоци или отштета поради таквото прекинување или ограничување на употребата на Услугата.

Овие Услови се однесуваат на употребата на Услугата од ваша страна и ќе продолжат да се применуваат сѐ додека не ги прекинете вие, или Mozilla или TokBox, со претходно известување. Може да ги прекинете во секое време и поради која било причина, со тоа што ќе престанете да ја користите Услугата.

Може да го суспендираме или да го прекинеме вашиот пристап до Услугата или до вашата Сметка за Firefox во секое време и поради која било причина, вклучително, но без ограничување, доколку со причина сметаме дека: (i) сте ги прекршиле овие Услови, (ii) создавате ризик или можна законска одговорност за Mozilla или TokBox; или (iii) нашето обезбедување на Услугата повеќе не е исплатливо. Ако е можно, ќе вложиме разумни напори за да ве известиме преку адресата на е-пошта поврзана со вашата Сметка за Firefox или следниот пат кога ќе се обидете да пристапите до Услугата.

Во сите вакви случаи, овие Услови ќе престанат да важат, вклучително, но без ограничување на вашата лиценца за користење на Услугата, но ќе продолжат да важат следниве делови: Обесштетување, Одрекување од одговорност; Ограничување на одговорност и Разно.

### 8. Обесштетување

Се согласувате да ги браните, обесштетите и чувате од штета Mozilla, TokBox и нивните матични и поврзани компании, изведувачи, соработници, даватели на лиценци, партнери, директори, претставници, вработени и застапници („Обесштетени страни“) од и против какви било побарувања и трошоци на трети страни, вклучително и од адвокатски хонорари, што произлегуваат од или се поврзани со вашата употреба на Услугите (вклучително и од какви било содржини што се пренесени од ваша страна). 

### 9. Одрекување од одговорност; Ограничување на одговорност

УСЛУГИТЕ СЕ ОБЕЗБЕДЕНИ „КАКВИ ШТО СЕ“ СО СИТЕ ГРЕШКИ. ОБЕСШТЕТЕНИТЕ СТРАНИ НЕМА ДА БИДАТ ОДГОВОРНИ ЗА НИКАКВИ ГАРАНЦИИ, ДИРЕКТНИ ИЛИ ИНДИРЕКТНИ, ВКЛУЧИТЕЛНО ГАРАНЦИИ ДЕКА УСЛУГИТЕ НЕМААТ ДЕФЕКТИ, ГАРАНЦИИ ЗА МОЖНОСТ ЗА ПРОДАЖБА НА ПАЗАР, ЗА СООДВЕТНОСТ ЗА ОДРЕДЕНА НАМЕНА И ЗА НЕПОВРЕДУВАЊЕ НА ПРАВА, ДО СТЕПЕНОТ ДОЗВОЛЕН СО ЗАКОН.

ГО СНОСИТЕ ЦЕЛИОТ РИЗИК ЗА ИЗБИРАЊЕ НА УСЛУГИТЕ ЗА ВАШИТЕ ЦЕЛИ И ЗА КВАЛИТЕТОТ И ИЗВЕДБАТА НА УСЛУГИТЕ, ВКЛУЧИТЕЛНО РИЗИКОТ ОД БРИШЕЊЕ ИЛИ ОШТЕТУВАЊЕ НА ВАШИТЕ СОДРЖИНИ ИЛИ РИЗИКОТ ОД ПРИСТАПУВАЊЕ ДО ВАШАТА СМЕТКА ОД СТРАНА НА ДРУГО ЛИЦЕ.

ОВА ОГРАНИЧУВАЊЕ ЌЕ ВАЖИ И ДОКОЛКУ НЕ СЕ ОСТВАРИ ОСНОВНАТА ЦЕЛ НА КАКОВ БИЛО ПРАВЕН ЛЕК. НЕКОИ ЈУРИЗДИКЦИИ НЕ ДОЗВОЛУВААТ ИСКЛУЧУВАЊЕ ИЛИ ОГРАНИЧУВАЊЕ НА ИНДИРЕКТНИТЕ ГАРАНЦИИ, ТАКА ШТО ОВА ОДРЕКУВАЊЕ МОЖЕ ДА НЕ ВАЖИ ЗА ВАС.

ОСВЕН КАКО ШТО Е ПРЕДВИДЕНО СО ЗАКОН, ОБЕСШТЕТЕНИТЕ СТРАНИ НЕМА ДА БИДАТ ОДГОВОРНИ ЗА НИКАКВИ ИНДИРЕКТНИ, ПОСЕБНИ, СЛУЧАЈНИ, ПОСЛЕДИЧНИ ИЛИ КАЗНЕНИ ШТЕТИ ШТО ПРОИЗЛЕГУВААТ ОД ИЛИ СЕ НА КАКОВ БИЛО НАЧИН ПОВРЗАНИ СО ОВИЕ УСЛОВИ ИЛИ СО КОРИСТЕЊЕТО ИЛИ НЕМОЖНОСТА ЗА КОРИСТЕЊЕ НА УСЛУГИТЕ, ВКЛУЧИТЕЛНО ДИРЕКТНИ И ИНДИРЕКТНИ ШТЕТИ ЗА ЗАГУБА НА ДОБРА ВОЛЈА, ЗАСТОЈ НА РАБОТАТА, ЗАГУБА НА ПРОФИТ, ЗАГУБА НА ПОДАТОЦИ И КОМПЈУТЕРСКИ ДЕФЕКТ ИЛИ ГРЕШКА, ДУРИ И АКО БИЛЕ СОВЕТУВАНИ ЗА МОЖНОСТА ЗА ТАКВИ ШТЕТИ И БЕЗ ОГЛЕД НА ТЕОРИЈАТА (ДОГОВОР, ПРЕКРШОК ИЛИ ДРУГО) ВРЗ КОИ СЕ ЗАСНОВА ТАКВОТО ПОБАРУВАЊЕ. КОЛЕКТИВНАТА ОДГОВОРНОСТ НА ОБЕСШТЕТЕНИТЕ СТРАНИ СОГЛАСНО ОВОЈ ДОГОВОР НЕМА ДА НАДМИНЕ 500 $ (ПЕТСТОТИНИ ДОЛАРИ). НЕКОИ ЈУРИЗДИКЦИИ НЕ ДОЗВОЛУВААТ ИСКЛУЧУВАЊЕ ИЛИ ОГРАНИЧУВАЊЕ НА СЛУЧАЈНИТЕ, ПОСЛЕДИЧНИТЕ ИЛИ ПОСЕБНИТЕ ШТЕТИ, ТАКА ШТО ОВА ИСКЛУЧУВАЊЕ И ОГРАНИЧУВАЊЕ МОЖЕ ДА НЕ ВАЖАТ ЗА ВАС.

### 10. Измени на овие Услови

Овие Услови може повремено да се ажурираат со цел да се опфати некоја нова функција на Услугата или да се објасни некоја одредба. Ажурираните Услови ќе бидат објавени на интернет. Ако станува збор за значителни промени, ќе издадеме соопштение за ажурирањето преку вообичаените канали на Mozilla за такви соопштенија, какви што се блоговите и форумите. Доколку продолжите да ја користите Услугата по датумот на стапување во сила на таквите промени, тоа значи дека ги прифаќате таквите измени. За полесно прегледување, датумот на стапување во сила ќе го поставуваме во горниот дел на оваа страница.

### 11. Разно

Овие Услови го сочинуваат целиот договор меѓу вас, Mozilla и TokBox во врска со Услугите и за нив важат законите на државата Калифорнија, САД, со исклучок на нејзините одредби за конфликт на закони. Доколку се утврди дека некој дел од овие Услови е неважечки или не може да се спроведе, преостанатите делови ќе останат во сила. Во случај на конфликт меѓу преведена верзија на овие услови и верзијата на англиски јазик, ќе важи верзијата на англиски јазик.

### 12. Контактирајте со нас

Контактирајте со Mozilla на: Mozilla Corporation (Attn: Mozilla – Legal Notices, 2 Harrison Street, San Francisco CA 94105) или преку е-пошта на: <mailto:legal-notices@mozilla.com>.
