# Termenii de utilizare ai serviciului Firefox

25 noiembrie 2014
{: datetime="2014-11-25" }

### 1. Introducere 

Firefox Hello este un serviciu de comunicații audio și voce capăt-la-capăt, în timp real („Serviciu”) oferit de Mozilla.  Vă rugăm să citiți acest document întreg („Termeni”) cu atenție deoarece explică drepturile și responsabilitățile dvs. când utilizați Firefox Hello pentru a trimite sau primi comunicații.

### 2. Înregistrarea contului

Un cont Firefox poate fi necesar pentru a utiliza anumite funcționalități ale Serviciului, precum importarea contactelor dvs. din alt serviciu sau crearea de contacte noi.  Dacă vă înregistrați pentru un cont Firefox, sunteți de acord cu [Termenii acestuia de utilizare ai Serviciului](https://www.mozilla.org/en-US/about/legal/terms/services) și [Politica de confidențialitate](https://www.mozilla.org/en-US/privacy/firefox-cloud).

### 3. Funcționalități

Serviciul este furnizat în colaborare cu TokBox, Inc. (TokBox este menționat, de asemenea, licențiator în acest document). Serviciul este integrat în Firefox astfel încât să puteți realiza cu ușurință apeluri de voce și video între Firefox și utilizatorii care folosesc orice browser sau dispozitiv cu suport WebRTC.  Serviciul poate fi supus schimbării.  Vă rugăm să consultați [site-ul pentru suport](https://support.mozilla.org/products/firefox) al Mozilla pentru întrebări cu privire la funcționalități.

### 4. Politica de confidențialitate

[Politica de confidențialitate a Firefox Hello](https://www.mozilla.org/privacy/) explică ce informații sunt trimise când utilizați Serviciul și cum sunt prelucrate aceste informații.

### 5. Conținut și utilizare 

Înțelegeți că Serviciul permite utilizatorilor să transmită anumite informații (cum ar fi video sau imagini) („Conținut”). Acordați prin prezenta Mozillei și licențiatorilor noștri toate drepturile necesare pentru a furniza Serviciul și sunteți de acord că utilizarea de către dvs. a Serviciului va respecta [Condițiile de utilizare](https://www.mozilla.org/about/legal/acceptable-use) ale Mozilla. Reponsabilitatea pentru Conținutul pe care îl transmiteți și consecințele vă aparține în exclusivitate.

Pentru mai multe informații privind raportarea folosirii abuzive a unor drepturi de autor sau a unei mărci comerciale, vă rugăm să vedeți [aici](https://www.mozilla.org/about/legal/report-abuse/).

### 6. Drepturile de proprietate ale Mozilla și TokBox

Nici Mozilla, nici licențiatorii săi nu vă acordă niciun drept de proprietate intelectuală asupra Serviciului care nu este menționat în mod explicit în acești Termeni.  De exemplu, acești Termeni nu conferă dreptul de a utiliza niciunul dintre drepturile de autor, denumirile comerciale, mărcile înregistrate, mărcile de servicii, logourile, numele de domenii sau alte caracteristici distinctive ale mărcii Mozilla sau ale licențiatorilor săi.

Software-ul Mozilla se distribuie în baza și fac obiectul versiunii actuale a Licenței publice Mozilla sau altor licențe permisive similare.

### 7. Întreruperea Serviciilor; Termen; Reziliere

Ocazional putem avea nevoie să efectuăm întreținerea sau modernizarea Serviciului sau temporar să supendăm o parte sau tot Serviciul. Notificarea nu este întotdeauna posibilă. Nu veți avea dreptul să pretindeți cheltuieli sau daune pentru o asemenea suspendare sau limitare a utilizării Serviciului.

Acești termeni se aplică pentru utilizarea de către dvs. a Serviciului și va continua până la rezilierea de către dvs. sau până la notificarea din partea Mozilla sau TokBox. Puteți decide să îi reziliați în orice moment și din orice motiv prin încetarea folosirii Serviciului.

Putem suspenda sau restricționa accesul dvs. la Serviciu sau la contul Firefox în orice moment și din orice motiv, inclusiv, dar fără a ne limita la acestea, dacă suntem convinși că: (i) ați încălcat acești Termeni (ii) generați un risc sau o posibilă expunere juridică pentru Mozilla sau TokBox; sau (iii) furnizarea Serviciului către dvs. nu mai este viabilă din punct de vedere comercial. Dacă este posibil, vom depune eforturi rezonabile să vă informăm prin adresa de e-mail asociată contului dvs. Firefox sau la următoarea dvs. încercare de accesare a Serviciului.

În toate aceste cazuri, acești termeni vor înceta, inclusiv, dar fără limitare la aceasta, licența dvs. de a utiliza Serviciul, cu excepția faptului că secțiunile următoare continuă să se aplice: Despăgubire, Declinarea responsabilității; Limitarea răspunderii și Diverse.

### 8. Despăgubire

Sunteți de acord să protejați, să despăgubiți și să exonerați de orice răspundere Mozilla, TokBox și respectivele societăți-mamă și societăți afiliate ale acestora, contractorii, contribuitorii, licențiatorii, partenerii, directorii, funcționarii, angajații și agenții acestora („Părți despăgubite”) față de pretențiile și cheltuielile de orice fel din partea oricăror terți, inclusiv onorariile avocaților, care decurg din sau au legătură cu utilizarea de către dvs. a Serviciilor (incluzând, dar fără limitare la acesta, orice conținut transmis de dvs.).

### 9. Declinarea responsabilității; Limitarea răspunderii

SERVICIILE SUNT FURNIZATE „CA ATARE”, CU TOATE DEFECTELE. ÎN MĂSURA PERMISĂ DE LEGE, PĂRȚILE DESPĂGUBITE EXCLUD PRIN PREZENTA ÎN MOD EXPRES SAU IMPLICIT ORICE GARANȚIE, INCLUZÂND, FĂRĂ A SE LIMITA LA ACESTEA, GARANȚIILE CĂ SERVICIILE NU PREZINTĂ DEFECTE, SUNT VANDABILE, ADECVATE PENTRU UN ANUMIT SCOP ȘI NON-LITIGIOASE.

SUPORTAȚI ÎN ÎNTREGIME RISCUL LEGAT DE SELECTAREA SERVICIILOR PENTRU SCOPURILE DVS. ȘI CALITATEA ȘI PERFORMANȚA SERVICIILOR, INCLUZÂND, FĂRĂ LIMITARE LA ACESTA, RISCUL ȘTERGERII SAU CORUPERII CONȚINUTULUI DVS. SAU AL ACCESĂRII DE CĂTRE O ALTĂ PERSOANĂ A CONȚINUTULUI DVS.

ACEASTĂ LIMITARE SE APLICĂ FĂRĂ A LUA ÎN CONSIDERARE ABATEREA DE LA SCOPUL PRINCIPAL AL ORICĂREI MĂSURI REPARATORII. ÎN ANUMITE JURISDICȚII NU ESTE PERMISĂ EXCLUDEREA SAU LIMITAREA GARANȚIILOR IMPLICITE, ASTFEL ÎNCÂT ESTE POSIBIL CA DECLINAREA RESPONSABILITĂȚII SĂ NU SE APLICE ÎN CAZUL DVS.

CU EXCEPȚIA SITUAȚIILOR PREVĂZUTE DE LEGE, PĂRȚILE DESPĂGUBITE NU VOR FI TRASE LA RĂSPUNDERE PENTRU DAUNE INDIRECTE, SPECIALE, ACCIDENTALE, CONSECUTIVE SAU EXEMPLARE CE DECURG SAU POT FI ATRIBUITE ÎN VREUN FEL ACESTOR TERMENI SAU UTILIZĂRII SAU INCAPACITĂȚII DE A UTILIZA SERVICIILE, INCLUZÂND, FĂRĂ A SE LIMITA LA ACESTEA, DAUNELE DIRECTE ȘI INDIRECTE PENTRU PIERDEREA REPUTAȚIEI, ÎNTRERUPEREA LUCRULUI, PROFITUL NEREALIZAT, PIERDEREA DE DATE ȘI DEFECTAREA SAU FUNCȚIONAREA DEFECTUOASĂ A COMPUTERELOR, CHIAR DACĂ LI S-A ADUS LA CUNOȘTINȚĂ POSIBILITATEA ACESTOR DAUNE ȘI INDIFERENT DE ARGUMENTELE (CONTRACT, FAPTĂ ILICITĂ SAU ALTE CAUZE) PE CARE SE ÎNTEMEIAZĂ ACEASTĂ PRETENȚIE. RĂSPUNDEREA COLECTIVĂ A PĂRȚILOR DESPĂGUBITE ÎN BAZA PREZENTULUI ACORD NU VA DEPĂȘI 500 $ (CINCI SUTE DE DOLARI). ÎN ANUMITE JURISDICȚII NU ESTE PERMISĂ EXCLUDEREA SAU LIMITAREA DAUNELOR ACCESORII, CONSECUTIVE SAU SPECIALE, ASTFEL ÎNCÂT ESTE POSIBIL CA ACEASTĂ EXCLUDERE ȘI LIMITARE SĂ NU SE APLICE ÎN CAZUL DVS.

### 10. Modificări ale acestor Termeni

Acești Termeni pot fi actualizați periodic pentru a aborda o nouă funcționalitate a Serviciului sau pentru a clarifica o dispoziție. Termenii actualizați vor fi publicați online. Dacă modificările sunt substanțiale, vom anunța actualizarea prin canalele Mozilla obișnuite pentru astfel de anunțuri, precum publicări pe blog sau forumuri. Continuarea utilizării de către dvs. a Serviciului după data intrării în vigoare a acestor modificări constituie acceptarea de către dvs. a acestor modificări. Pentru a vă ușura efortul de examinare, vom publica o dată de intrare în vigoare în partea superioară a acestei pagini.

### 11. Diverse

Acești Termeni constituie întregul acord între dvs., Mozilla și TokBox privind Serviciile și sunt reglementați de legislația statului California, S.U.A., cu excepția normelor privind conflictul de legi. Dacă o prevedere a acestor Termeni este considerată nulă sau inaplicabilă, acest fapt nu va afecta aplicabilitatea celorlalte prevederi. În cazul conflictului dintre o versiune tradusă a acestor Termeni și versiunea în limba engleză, versiunea în limba engleză va avea prioritate.

### 12. Contactați-ne

Contactați Mozilla la: Mozilla Corporation (Attn: Mozilla – Legal Notices, 2 Harrison Street, San Francisco CA 94105) sau prin e-mail la: <mailto:legal-notices@mozilla.com>.
