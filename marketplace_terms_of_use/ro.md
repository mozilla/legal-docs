3 iulie 2013

### Rezumat

Această secțiune superioară reprezintă o sinteză a termenilor de mai jos. Ea are rolul de a vă ajuta să înțelegeți termenii, însă citiți documentul în întregime, deoarece, atunci când sunteți de acord cu acesta, indicați faptul că acceptați toți termenii, nu doar această sinteză:

- Trebuie să aveți cel puțin 18 ani pentru a deține un cont pe Marketplace sau să vă convingeți părintele să fie de acord și să supravegheze utilizarea de către dvs. a Marketplace.
- Utilizarea de către noi a datelor dvs. va fi conformă cu [politica de confidențialitate a Firefox Marketplace](/media/docs/privacy/ro.html). Aplicațiile sau suplimentele furnizate de alții pot avea propria lor politică de confidențialitate.
- Dezvoltatorii (nu Mozilla) sunt singurii responsabili pentru fiecare aplicație sau supliment, inclusiv pentru acordarea de asistență.
- Nu comiteți fapte ilicite sau alte fapte care ne-ar putea crea prejudicii nouă sau altora.
- Nu suntem responsabili pentru utilizarea de către dvs. a Firefox Marketplace sau pentru acțiunile altor utilizatori, inclusiv dezvoltatori.
- Veți fi responsabil(ă) pentru utilizarea sau utilizarea abuzivă de către dvs. a Firefox Marketplace, a aplicațiilor sau a suplimentelor.

### Introducere

La Mozilla, ne angajăm să promovăm alegerea și inovația pe web. Iată de ce am creat Firefox Marketplace – o piață disponibilă publicului, care permite dezvoltatorilor să își distribuie aplicațiile sau suplimentele utilizatorilor pentru a le utiliza pe orice dispozitiv care poate accesa webul deschis.

Utilizarea de către dvs. a Firefox Marketplace face obiectul termenilor și condițiilor acestor Termeni de utilizare și al politicilor Firefox Marketplace conexe menționate în acești Termeni sau pe Firefox Marketplace (pe care îi vom denumi în mod colectiv „Termeni”).


### Eligibilitate

Prin utilizarea Firefox Marketplace, sunteți de acord că aveți cel puțin 18 ani sau că acționați cu consimțământul și sub supravegherea părintelui; și că aveți puterea, capacitatea și autoritatea deplină de a accepta acești Termeni în numele dvs. sau, după caz, al angajatorului dvs. sau al altei entități pe care o reprezentați.


### Modificări ale termenilor

Ne rezervăm dreptul de a modifica acești Termeni la libera noastră alegere și, dacă operăm modificări materiale, vă vom informa.


### Definiții

Atunci când folosim cuvântul „Dezvoltatori”, ne referim la dezvoltatori terți care își publică conținutul Marketplace prin Firefox Marketplace.

Puteți instala suplimente sau aplicații (denumite împreună „conținut Marketplace”) prin Firefox Marketplace:

- „Suplimentele” sunt extensii, teme, instrumente de căutare, dicționare și pachete lingvistice care vă permit să extindeți funcționalitatea browserului Firefox.
- „Aplicațiile” sunt aplicații scrise cu ajutorul tehnologiilor web deschise, care pot rula pe mai multe platforme.
- Unele aplicații și suplimente pot fi achiziționate de la dezvoltatori prin Firefox Marketplace (separat, o Aplicație sau un Supliment „achiziționat(ă)”, și, împreună, „Conținut achiziționat”).


### Conținut Marketplace

Fiecare Dezvoltator, nu Mozilla (cu excepția cazului în care dezvoltăm propriile noastre aplicații sau suplimente) este unicul responsabil pentru propriile sale suplimente și aplicații.


### Conținut achiziționat

Firefox Marketplace folosește Mozilla [Persona](https://persona.org/) pentru a asocia conținutul achiziționat cu contul dvs. Nu veți putea folosi niciun conținut achiziționat fără autentificarea în contul dvs. Persona. Dacă ștergeți contul dvs. Persona, puteți pierde conținutul achiziționat de dvs. Dezvoltatorii pot oferi produse și servicii care vă solicită să vă autentificați folosind acreditări suplimentare pe lângă cele de la Persona.

Prin cumpărarea de Conținut achiziționat, sunteți de acord să nu eludați în mod intenționat niciun mecanism de autentificare. Putem opri furnizarea accesului la Firefox Marketplace sau suspenda accesul dvs. la conținutul achiziționat dacă suntem convinși că ați încălcat acești termeni.


### Rambursări și asistență

Dacă nu se specifică contrariul, conținutul Marketplace listat în Firefox Marketplace este dezvoltat și vândut de Dezvoltatori terți, nu de Mozilla. Din acest motiv, orice solicitare de asistență care vizează conținutul Marketplace trebuie efectuată către Dezvoltatorul respectivului conținut Marketplace. Pentru a solicita asistență pentru un conținut Marketplace pe care l-ați achiziționat, vă rugăm să contactați Dezvoltatorul respectivului conținut Marketplace prin pagina de listare a conținutului Marketplace.

De asemenea, puteți solicita asistență de la operatorul rețelei mobile de pe care accesați Firefox Marketplace ([aici](https://support.mozilla.org/kb/firefoxos-carrier-support-contact-information) găsiți o listă cu site-urile web de asistență ale operatorilor). Pentru informații privind Firefox Marketplace și articole despre întrebări adresate în mod frecvent, vizitați site-ul nostru de asistență Mozilla [aici](https://support.mozilla.org/kb/what-firefox-marketplace).

În cazul în care conținutul achiziționat de dvs. este defectuos, conține malware, nu este disponibil sau nu funcționează astfel cum se stipulează, puteți solicita o rambursare [aici](https://support.mozilla.org/questions/marketplace/refund) în termen de 10 zile de la achiziționare.


### Termeni suplimentari privind conținutul Marketplace

În măsura în care o parte din conținutul de pe Firefox Marketplace este reglementat de termeni separați (precum un acord de licență pentru utilizatori finali, o licență de sursă deschisă și/sau termeni de utilizare pentru conținut Marketplace de la un Dezvoltator), sunteți de acord să respectați acești termeni. Puteți găsi acești termeni pe baza cărora se distribuie conținut Marketplace pe pagina de informații a respectivului conținut Marketplace.


### Confidențialitate

Vi se va solicita să ne furnizați informații despre dvs. (precum date de identificare sau de contact) ca parte a procesului de înregistrare pentru și utilizare de către dvs. a Firefox Marketplace. Vom prelucra informațiile dvs. în conformitate cu [Politica de confidențialitate](/media/docs/privacy/ro.html) a Firefox Marketplace.

Pentru mai multe detalii, consultați-ne [Politica de confidențialitate](/media/docs/privacy/ro.html).

[Politica de confidențialitate](/media/docs/privacy/ro.html) a Firefox Marketplace se aplică pentru Firefox Marketplace, însă nu acoperă niciun conținut Marketplace. Ar trebui să consultați politica de confidențialitate a unei părți din conținutul Marketplace pentru a descoperi practicile în materie de confidențialitate privind respectivul conținut Marketplace și pentru a vă familiariza cu ele înainte de a achiziționa, instala sau utiliza respectivul conținut Marketplace.

Dacă sunteți convins că un Dezvoltator nu respectă [Acordul pentru dezvoltatori al Firefox Marketplace](https://marketplace.firefox.com/developers/docs/policies/agreement) sau Termenii de utilizare ai Firefox Marketplace, informați-ne prin linkul de „Raportează abuz” pentru conținutul Marketplace relevant și vom analiza cererea dvs. și vom acționa după cum considerăm că este oportun.


### Remiterile dvs.

Puteți încărca comentarii, imagini de profil și alt conținut ca parte a funcționalităților Firefox Marketplace („Remiterile dvs.”). Pentru a garanta claritatea, dacă sunteți Dezvoltator, „Remiterile” dvs. nu includ nicio aplicație sau supliment pe care o/îl încărcați pe Firefox Marketplace – termenii privind aplicațiile sau suplimentele pe care le încărcați sunt acoperiți de [Acordul pentru dezvoltatori](https://marketplace.firefox.com/developers/docs/policies/agreement). Prin încărcarea Remiterilor dvs., acordați prin prezenta o licență neexclusivă, internațională, gratuită de utilizare a Remiterilor dvs. în legătură cu furnizarea și promovarea Firefox Marketplace. Garantați faptul că Remiterile dvs. nu vor încălca drepturile vreunui terț și vor respecta [Orientările noastre privind revizuirea aplicațiilor](https://developer.mozilla.org/docs/Web/Apps/Publishing/Marketplace_review_criteria).


### Notificare referitoare la Legea americană privind drepturile de autor („Digital Millennium Copyright Act”)

Dacă sunteți deținător de drepturi de autor sau un agent al unui deținător de drepturi de autor și considerați că conținutul disponibil prin intermediul unuia dintre site-urile web ale Mozilla încalcă unul sau mai multe dintre drepturile dvs. de autor, informați imediat agentul pentru drepturi de autor al Mozilla prin e-mail, poștă sau fax („Notificare DMCA”) și includeți informația prezentată mai jos. Puteți examina 17 U.S.C. &sect; 512(c)(3) din Legea americană privind drepturile de autor (Digital Millennium Copyright Act) pentru detalii recunoscute sau consultați-vă propriul avocat dacă aveți nevoie de consiliere. Dacă Mozilla ia măsuri ca răspuns la o Notificare DMCA, va încerca să contacteze cu bună credință partea care a publicat respectivul conținut prin intermediul celei mai recente adrese de e-mail, dacă este cazul, făcute cunoscută de partea respectivă companiei Mozilla. Puteți fi tras(ă) la răspundere pentru prejudicii care au la bază anumite declarații mincinoase conținute într-o notificare DMCA. Astfel, dacă nu sunteți sigur(ă) că conținutul aflat pe sau la care se face trimitere prin link de pe site-ul web încalcă drepturile dvs. de autor, ar trebui să contactați mai întâi un avocat.

Toate notificările DMCA ar trebui să conțină următoarele:

1. O semnătură electronică sau fizică a unui titular sau a unei persoane autorizate să acționeze în numele titularului unui drept de autor exclusiv care este încălcat;
2. O identificare a operei sau operelor supuse drepturilor de autor care pretindeți că au fost încălcate;
3. O descriere a naturii și locației materialului care pretindeți că încălcă drepturile dvs. de autor, cu suficiente detalii, astfel încât să permită Mozilla să găsească și să identifice cu siguranță conținutul respectiv, inclusiv URL-ul unde se află acesta;
4. Numele, adresa, numărul de telefon și adresa de e-mail unde vă putem contacta; și
5. O declarație dată de dvs.: **(i)** conform căreia sunteți convins(ă), cu bună credință, că materialul care pretindeți că vă încalcă drepturile de autor nu este autorizat prin lege sau de către titlularul drepturilor de autor sau de către agentul acestui titular; și, **(ii)** că toate informațiile conținute în notificarea dvs. DMCA sunt exacte și, cunoscând prevederile legii care condamnă sperjurul, sunteți fie titularul, fie persoana autorizată să acționeze în numele titularului dreptului de autor exclusiv care este încălcat.

Agentul pentru drepturi de autor desemnat de Mozilla să primească notificările privind presupuse încălcări este următorul;

<address>
  Office of the General Counsel<br>
  Mozilla Corporation<br>
  331 E. Evelyn Ave.,<br>
  Mountain View, CA 94041<br>
  Email: dmcanotice at mozilla dot com<br>
  Număr de telefon: [650-903-0800](tel:6509030800)<br>
  Fax: 650-903-0875
</address>

Dacă nu respectați toate cerințele unei notificări DMCA, Mozilla nu poate acționa în baza notificării dvs.

Mozilla va rezilia contul unui utilizator dacă, în condiții adecvate, acesta se dovedește a fi un contravenient recidivist.

Datele de contact indicate mai sus se aplică și pentru notificările bazate pe drepturi de autor sau mărci comerciale non-americane.

Numai notificările DMCA, notificările privind mărcile comerciale (care sunt definite mai jos) și notificările internaționale privind drepturile de autor și mărcile comerciale ar trebui trimise la agentul pentru drepturi de autor.

Rețineți faptul că orice notificare DMCA trimisă la Mozilla poate fi trimisă terților (inclusiv persoanei acuzate) și publicate pe internet (inclusiv la <https://www.chillingeffects.org>).


### Notificări privind mărcile comerciale

Dacă sunteți deținător de marcă comercială sau un agent al unui deținător de marcă comercială și considerați că conținutul disponibil prin intermediul unuia dintre site-urile web ale Mozilla încalcă una sau mai multe dintre mărcile dvs. comerciale, informați imediat agentul pentru drepturi de autor al Mozilla prin e-mail, poștă sau fax („Notificare privind mărcile comerciale”) și includeți informațiile prezentate mai sus pentru notificările DMCA. Mozilla prelucrează notificările pe care le primește cu privire la încălcări ale mărcilor comerciale printr-un proces foarte similar cu cel al notificării DMCA care este descris mai sus pentru drepturi de autor. Suplimentar față de cerințele notificării DMCA, Mozilla cere ca întreaga notificare referitoare la mărcile comerciale să fie făcută de titularul mărcii comerciale (sau de agentul său), cunoscând prevederile legii care condamnă sperjurul.


### Export

O parte din conținutul pe care îl puteți descărca prin Firefox Marketplace poate prezenta restricții legale privind exportul său. Sunteți de acord să respectați toate legile aplicabile în materie de control al exportului și reexportului și confirmați că nu aveți interdicție să primiți exporturi și servicii în temeiul legislației americane sau al altor legi privind exporturile.


### Garanție generală

Garantați că utilizarea de către dvs. a Firefox Marketplace va fi în conformitate cu acești Termeni, cu legislația și normele în vigoare și cu orice altă politică sau termeni și condiții aplicabile. De exemplu, dacă decideți să deveniți chiar dvs. Dezvoltator, trebuie să acceptați [Acordul pentru dezvoltatori](https://marketplace.firefox.com/developers/docs/policies/agreement).


### Exonerare și despăgubire

Exonerați Mozilla, funcționarii, angajații, agenții și succesorii săi de orice pretenții, cereri și daune de orice natură rezultate din sau în legătură cu orice dispută cu alți utilizatori, inclusiv dezvoltatori.

Sunteți de acord să protejați, să despăgubiți și să exonerați de orice răspundere Mozilla, contractanții, contributorii, licențiatorii, partenerii, directorii, funcționarii, angajații și agenții acesteia față de pretențiile și cheltuielile de orice natură din partea oricăror terți, inclusiv onorariile avocaților, care decurg din sau au legătură cu utilizarea de către dvs. a Firefox Marketplace și a conținutului Marketplace, incluzând, dar fără limitare la încălcarea de către dvs. a oricărei garanții cuprinse în acești Termeni.


### Termen; Reziliere

Acești termeni se vor aplica până la rezilierea de către dvs. sau Mozilla.

Puteți rezilia oricând, din orice motiv, acordul dvs. juridic cu Mozilla privind Firefox Marketplace prin dezactivarea conturilor dvs. și încetarea utilizării de către dvs. a Firefox Marketplace. Nu trebuie să informați în mod specific Mozilla atunci când încetați utilizarea Firefox Marketplace. Dacă încetați utilizarea Firefox Marketplace fără să vă dezactivați conturile, acestea vor fi dezactivate ca urmare a inactivității prelungite.

Putem suspenda sau restricționa conturile dvs. sau putem întrerupe furnizarea Firefox Marketplace, în tot sau în parte, în orice moment și din orice motiv, inclusiv, dar fără a ne limita la acestea, dacă suntem convinși că: (i) ați încălcat acești Termeni, (ii) generați un risc sau o posibilă expunere juridică pentru noi; sau (iii) furnizarea Firefox Marketplace către dvs. nu mai este viabilă din punct de vedere comercial. Vom depune eforturi rezonabile să vă informăm prin adresa de e-mail asociată contului dvs. sau la următoarea dvs. încercare de accesare a contului dvs.

În toate aceste cazuri, Termenii vor înceta, inclusiv, dar fără limitare la aceasta, licența dvs. de a utiliza Firefox Marketplace, cu excepția faptului că secțiunile următoare continuă să se aplice: Exonerare și despăgubire, Declinarea responsabilității; Limitarea răspunderii, Legea aplicabilă, Diverse.

În plus, Mozilla poate înceta (permanent sau temporar) furnizarea Firefox Marketplace (sau a oricăreia dintre funcționalitățile sale) către dvs. sau către utilizatori în general, și este posibil să nu vă poată pune la dispoziție o notificare prealabilă.


### Declinarea responsabilității; Limitarea răspunderii

Pentru clarificare, așa cum este utilizat în prezentul, „Conținutul” include, fără limitare la acesta, „conținutul Marketplace”.

CU EXCEPȚIA CAZULUI ÎN CARE SE PREVEDE CONTRARIUL, INCLUSIV, DAR FĂRĂ LIMITARE LA ACEASTA, ÎNTR-O LICENȚĂ SAU ALT ACORD CARE REGLEMENTEAZĂ UTILIZAREA DE CONȚINUT SPECIFIC, ÎNTREGUL CONȚINUT AFLAT PE SAU DISPONIBIL DE LA Firefox Marketplace SE FURNIZEAZĂ „CA ATARE”, IAR MOZILLA, CONTRACTORII ȘI LICENȚIATORII SĂI NU OFERĂ GARANȚII, EXPRESE SAU IMPLICITE, INCLUSIV, DAR FĂRĂ LIMITARE LA ACESTEA, GARANȚII PRIVIND VANDABILITATEA, ADECVAREA PENTRU UN ANUMIT SCOP, TITLUL SAU NEÎNCĂLCAREA DREPTURILOR DE PROPRIETATE. FĂRĂ A LIMITA PREVEDEREA ANTERIOARĂ, MOZILLA, CONTRACTANȚII ȘI LICENȚIATORII SĂI NU FAC NICIO REPREZENTARE SAU GARANȚIE CONFORM CĂREIA CONȚINUTUL AFLAT PE Firefox Marketplace NU CONȚINE ERORI SAU ESTE ADECVAT ORICĂRUI SCOP, ȘI NICI CĂ UTILIZAREA CONȚINUTULUI RESPECTIV NU VA ÎNCĂLCA DREPTURILE DE AUTOR, MĂRCILE COMERCIALE SAU ALTE DREPTURI DE PROPRIETATE INTELECTUALĂ APARȚINÂND UNOR TERȚI. ÎNȚELEGEȚI ȘI SUNTEȚI DE ACORD CĂ DESCĂRCAȚI SAU OBȚINEȚI ÎN ALT MOD CONȚINUT PRIN SITE-URILE WEB ALE MOZILLA, LA PROPRIA DVS. ALEGERE ȘI PE PROPRIUL DVS. RISC, ȘI CĂ MOZILLA, CONTRACTANȚII ȘI LICENȚIATORII SĂI NU VOR FI RĂSPUNZĂTORI PENTRU NICIO DAUNĂ SUFERITĂ DE SISTEMUL DVS.  INFORMATIC SAU DATELE DVS. CA URMARE A DESCĂRCĂRII SAU UTILIZĂRII RESPECTIVULUI CONȚINUT.

CU EXCEPȚIA CAZULUI ÎN CARE SE PREVEDE CONTRARIUL, INCLUSIV, DAR FĂRĂ LIMITARE LA ACEASTA, ÎNTR-O LICENȚĂ SAU ALT ACORD CARE REGLEMENTEAZĂ UTILIZAREA DE CONȚINUT SPECIFIC, MOZILLA, CONTRACTANȚII SAU LICENȚIATORII SĂI NU VOR FI TRAȘI LA RĂSPUNDERE ÎN NICIUN CAZ PENTRU DAUNE DIRECTE, INDIRECTE, SPECIALE, CONSECUTIVE SAU EXEMPLARE, INDIFERENT DE TEMEIUL SAU NATURA PRETENȚIEI, CE DECURG DIN UTILIZAREA Firefox Marketplace SAU A CONȚINUTURILOR ACESTUIA SAU A ORICĂRUI SITE WEB CARE CONȚINE HYPERLINKURI, INCLUSIV, DAR FĂRĂ LIMITARE LA ACESTEA, PROFITUL NEREALIZAT, ÎNTRERUPEREA LUCRULUI, PIERDEREA DE DATE ETC., CHIAR DACĂ MOZILLA, CONTRACTANȚII SAU LICENȚIATORII SĂI AU FOST INFORMAȚI ÎN MOD EXPRES DE POSIBILITATEA ACESTOR DAUNE.

ÎN ANUMITE JURISDICȚII NU ESTE PERMISĂ EXCLUDEREA GARANȚIILOR IMPLICITE SAU EXCLUDEREA LIMITĂRII RĂSPUNDERII PENTRU ANUMITE DAUNE ACCESORII SAU CONSECUTIVE, ASTFEL ÎNCÂT ESTE POSIBIL CA UNELE DINTRE LIMITĂRILE DE MAI SUS SĂ NU SE APLICE ÎN CAZUL DVS.


### Legea aplicabilă

Acești termeni vor fi reglementați de legislația statului California, indiferent de conflictele dintre principiile de drept. Prevederile Convenției ONU cu privire la schimburile internaționale de mărfuri și cele ale UCITA (Legea americană privind uniformizarea tranzacțiilor informatice), indiferent care sunt acestea, sunt excluse și nu se aplică prezentului acord sau tranzacțiilor efectuate în baza acestuia. Sunteți de acord să apelați la competența personală și exclusivă a instanțelor statale și federale aflate în comitatul Santa Clara, California, pentru soluționarea oricăror conflicte sau dispute.


### Diverse

Nu aveți voie să cedați drepturile dvs. sau să delegați obligațiile ce vă revin în temeiul acestor Termeni. Acești Termeni nu conferă niciun beneficiu și niciun drept pentru terți. Acești Termeni vor fi guvernați și interpretați în conformitate cu legislația statului California, indiferent de conflictele dintre principiile de drept. Relația noastră este aceea de contractanți independenți: acești Termeni nu vor fi interpretați ca dând naștere unei întreprinderi comune sau unui parteneriat între părți. Niciuna dintre părți nu va fi considerată ca fiind angajat, agent, partener sau reprezentant legal al celeilalte părți, indiferent de scop, și niciuna dintre acestea nu va avea dreptul, puterea sau autoritatea de a crea obligații sau responsabilități în numele celeilalte. Acești Termeni constituie întregul acord dintre părți în ceea ce privește obiectul prezentului acord. Acești Termeni înlocuiesc și reglementează orice alte acorduri anterioare sau colaterale cu privire la obiectul prezentului acord. Dacă, indiferent de motiv, vreuna dintre dispozițiile acestor Termeni este considerată sau declarată nulă sau inaplicabilă, nulitatea acestora nu va afecta aplicabilitatea celorlalte dispoziții ale acestor Termeni, iar dispozițiile nule sau inaplicabile vor fi înlocuite cu o dispoziție acceptabilă pentru ambele părți, care, fiind validă, legală și aplicabilă, se aproprie cel mai mult de intențiile inițiale ale părților și are efect economic similar. Nesolicitarea în vreun moment de către vreuna dintre părți a punerii în aplicare a vreuneia dintre dispozițiile prezentului acord nu va afecta în niciun fel dreptul de punere în aplicare a acesteia ulterior. Nicio renunțare a vreuneia dintre părți la invocarea încălcării vreunui termen sau pact cuprins în acești Termeni, fie prin comportament sau în alt mod, o dată sau de mai multe ori, nu va fi considerată sau interpretată ca fiind o nouă renunțare sau o renunțare permanentă la invocarea oricărei astfel de încălcări sau o renunțare la invocarea încălcării oricărui alt termen sau pact cuprins în acești termeni.
