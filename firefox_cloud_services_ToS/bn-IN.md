মার্চ 26, 2014 এ সর্বশেষ আপডেট করা হয়েছে

#### সারাংশ

এই শীর্ষের বিভাগটি হল নীচের শর্তাবলীর সারাংশ৷  এই সারংশটি আপনি যাতে সহজে বুঝতে পারেন সে বিষয়ে সহায়তা করতে প্রদান করা হয়েছে, কিন্তু সম্পূর্ণ দস্তাবেজটি পড়ার বিষয়টিকে নিশ্চিত করুন, কারণ যখন আপনি এতে সম্মত হন, তখন আপনি সমস্ত শর্তাবলীর সাথেই সম্মত হন, শুধুমাত্র এই সারাংশটি নয়৷

- Firefox ক্লাউড পরিষেবাগুলি ("পরিষেবাগুলি") হল Mozilla এর দ্বারা আপনাকে সরবরাহ করা পরিষেবাগুলির একটি সমষ্টি৷ 
- “বর্তমান পরিস্থিতিতে” পরিষেবাগুলি প্রদান করা হয়েছে এবং এর মধ্যে কোনো ধরণের কোনো ওয়্যারেন্টি নেই৷  এই পরিষেবাগুলি আপনার ব্যবহরের পরিপ্রেক্ষিতে যেকোনো ধরণের ক্ষতির জন্য Mozilla এর দায়বদ্ধতা উল্লেখযোগ্যভাবে সীমিত৷

#### পরিষেবার শর্তাদি

1. #### ভূমিকা

এইসব পরিষেবার শর্তাদি ("<u>শর্তাবলী</u>") Firefox ক্লাউড পরিষেবাগুলি, Mozilla ("পরিষেবাগুলি") এর দ্বারা সরবরাহ করা অনলাইন পরিষেবার একটি সমষ্টিতে আপনার ব্যবহারের তদারকি করে৷

2. #### Firefox অ্যাকাউন্টগুলি:

এই পরিষেবাগুলি ব্যবহার করার জন্য, আপনাকে একটি Firefox অ্যাকাউন্ট তৈরি করতে হবে৷  নিবন্ধনের সময়ে, আপনাকে একটি পাসওয়ার্ড সেট করতে বলা হবে৷ আপনার পাসওয়ার্ড এবং আপনার Firefox অ্যাকাউন্টের মাধ্যমে যে কাজগুলি সংগঠিত হয় তার গোপনীয়তা রক্ষা করা আপনার দায়িত্ব৷  Mozilla আপনার Firefox অ্যাকাউন্টের অননুমোদিত ব্যবহারের ফলে সৃষ্ট যেকোনো ক্ষতির জন্য দায়বদ্ধ থাকবে না৷

3. #### বৈশিষ্ট্যসমূহ

Firefox সিঙ্ক আপনাকে ডিভাইসগুলি জুড়ে আপনার ট্যাব, অসাধারণ বার, পাসওয়ার্ড, বুকমার্ক, এবং ব্রাউজারের পছন্দগুলি সহ Firefox এ সংরক্ষিত তথ্যগুলি অ্যাক্সেস করতে দেয়৷ আপনি Firefox এর সরঞ্জামগুলির বিভাগে গিয়ে Firefox সিঙ্ক সক্ষম ও অক্ষম করতে পারেন৷

4. #### গোপনীয়তা নীতি

<a href="https://accounts-latest.dev.lcip.org/legal/privacy">Firefox ক্লাউড পরিষেবাগুলির গোপনীয়তা বিজ্ঞপ্তি</a> আপনার দ্বারা পরিষেবাগুলির ব্যবহারের ফলে আমারা কি ধরণের তথ্য গ্রহণ করি এবং এইসব তথ্য আমরা কীভাবে ব্যবহার করি তার ব্যাখ্যা করে৷ আমাদের <a href="http://www.mozilla.org/privacy/" target="_blank">Mozilla গোপনীয়তা নীতিতে</a> যেমন বর্ণনা করা হয়েছে সেই অনুযায়ী আমরা পরিষেবাগুলি থেকে প্রাপ্ত তথ্যগুলি ব্যবহার করি৷

5. #### আমাদের পরিষেবাগুলিতে আপনার সামগ্রী

পরিষেবাগুলির বৈশিষ্ট্যের অঙ্গ হিসাবে আপনি সামগ্রী আপলোড করতে পারেন৷ সামগ্রী আপলোড করার মাধ্যমে, আপনি এতদ্দ্বারা পরিষেবাগুলির নিয়মের সাথে সঙ্গতি রেখে আপনার সামগ্রী ব্যবহার করার জন্য একটি সীমাবদ্ধতাহীন, রয়্যালটি মুক্ত, বিশ্বব্যাপী লাইসেন্স আমাদেরকে প্রদান করেন৷ আপনি এতদ্দ্বারা ঘোষণা করেন ও নিশ্চয়তা দেন যে আপনার সামগ্রী কোনো তৃতীয় পক্ষের অধিকার লঙ্ঘন করবে না এবং Mozilla এর দ্বারা প্রদত্ত যেকোনো সামগ্রী নির্দেশিকা মেনে চলবে৷

6. #### Mozilla এর মালিকানা অধিকারসমূহ

Mozilla পরিষেবাগুলিতে এমন কোনো মেধা সম্পত্তির অধিকারের অনুমোদন দেয় না যেগুলি শর্তাবলীতে নির্দিষ্ট করে উল্লেখ করা নেই৷ উদাহরণস্বরূপ, এইসব শর্তাবলী কোনো ধরণের Mozilla এর কপিরাইট, ব্যবসায়িক নাম, ট্রেডমার্ক, পরিষেবা মার্ক, লোগো, ডোমেন নাম, অথবা অন্যান্য স্বতন্ত্র ব্রান্ড বৈশিষ্ট্যগুলি ব্যবহারের অধিকার প্রদান করে না৷ পরিষেবাগুলি <a href="http://www.mozilla.org/MPL/" target="_blank">Mozilla সর্বজনীন লাইসেন্সের</a> বর্তমান সংস্করণের অধীনে এবং এর শর্তসাপেক্ষে সরবরাহ করা হয়৷

7. #### শর্তাদি; পরিসমাপ্তি

আপনার বা Mozilla এর তরফ থেকে সমাপ্ত না করা পর্যন্ত এইসব শর্তাবলীর প্রয়োগ চলতে থাকবে৷ আপনি আপনার Firefox অ্যাকাউন্ট নিষ্ক্রিয় করার মাধ্যমে এবং পরিষেবাগুলিতে আপনার ব্যবহার বন্ধ করার মাধ্যমে যেকোনো সময় সেগুলির পরিসমাপ্তি ঘটাতে পারেন৷

আমরা যেকোনো সময়ে যেকোনো কারণে পরিষেবাগুলিতে আপনার অ্যাক্সেস বন্ধ বা পরিসমাপ্তি ঘটাতে পারি, এসবের মধ্যে এগুলি অন্তর্ভুক্ত বা এতেই সীমাবদ্ধ নয়, যদি আমরা যুক্তিসঙ্গতভাবে বিশ্বাস করি যে: (i) আপনি এইসব শর্তাবলী লঙ্ঘন করেছেন, (ii) আপনি আমাদের জন্য ঝুঁকি বা আইনের দ্বারস্থ হওয়ার মতো সম্ভাবনা তৈরি করেছেন; অথবা (iii) পরিষেবাগুলিতে আপনার প্রতি আমাদের আইনি শর্ত আর বাণিজ্যিকভাবে কার্যকর নয়৷ আমরা আপনার Firefox অ্যাকাউন্টের সাথে সংশ্লিষ্ট ইমেল ঠিকানার মাধ্যমে অথবা পরবর্তী সময়ে যখন আপনি পরিষেবাগুলি অ্যাক্সেস করার প্রচেষ্টা করবেন তখন আপনাকে জানানোর জন্য যথাসম্ভব প্রচেষ্টা করব৷

এই ধরণের সমস্ত ক্ষেত্রে, এই শর্তাবলীর পরিসমাপ্তি ঘটবে, এতে কোনো সীমাবদ্ধতা ছাড়া অন্তর্ভুক্ত জিনিসগুলি হল, পরিষেবাগুলি ব্যবহারের আপনার লাইসেন্স, নিম্নলিখিত বিভাগগুলি ছাড়া প্রযোজ্য হতে থাকবে: ক্ষতিপূরণ, দাবিত্যাগ; দায়বদ্ধতার সীমাবদ্ধতা, বিবিধ৷

8. #### ক্ষতিপূরণ

আপনি সুরক্ষিত Mozilla, এর ঠিকাদার, সহযোগী, লাইসেন্স প্রদাতা, এবং অংশীদারদের, এবং তাদের সাথে সম্পর্কযুক্ত পরিচালক, অধিকারী, কর্মচারী ও প্রতিনিধিদেরকে ("ক্ষতিপূরণ প্রাপ্ত পক্ষ"), পরিষেবাগুলিতে আপনার ব্যবহারের কাজে লাগানোর জন্য অথবা এর সাথে সম্পর্কিত উকিলের ফী (যাতে আপনার দ্বারা আপলোড করা সমস্ত সামগ্রী অন্তর্ভুক্ত কিন্তু কেবলমাত্র এতে সীমাবদ্ধ নয়) সহ, এর জন্য ও এর বিরুদ্ধে যেকোনো এবং প্রত্যেক তৃতীয় পক্ষের দাবিগুলি এবং খরচের সমর্থন করতে, ক্ষতিপুরণ দিতে এবং মেনে চলার সাথে সম্মত হন৷

9. #### দাবিত্যাগ; দায়বদ্ধতার সীমাবদ্ধতা

পরিষেবাগুলি সমস্ত ত্রুটিগুলি সহ "যেমন আছে" তেমনই প্রদান করা হবে৷ আইন অনুযায়ী অনুমোদিত সীমা পর্যন্ত, MOZILLA এবং ক্ষতিপূরণের পক্ষগুলি এতদ্দ্বারা সকল বর্ণিত ও উহ্য ওয়্যারেন্টি, কোনো ধরণের সীমাবদ্ধতা ছাড়া এই নিশ্চয়তা প্রদান করে যে পরিষেবাগুলি ত্রুটি মুক্ত, বিক্রয়যোগ্য, কোনো বিশেষ উদ্দেশ্যে উপযুক্ত, এবং কোনো ধরনের আইন লঙ্ঘন করে না৷ আপনি আপনার উদ্দেশ্য সাধনে পরিষেবাগুলির নির্বাচনের সাথে সম্পর্কিত এবং পরিষেবাগুলির গুণমান ও কর্মক্ষমতার সাথে সম্পর্কিত সমস্ত ঝুঁকি বহন করেন, যার মধ্যে কোনো ধরনের সীমাবদ্ধতা ছাড়াই আপনার সামগ্রী সরানোর বা ক্ষতিগ্রস্ত হওয়া অথবা অন্য কোনো ব্যক্তির দ্বারা আপনার অ্যাকাউন্ট অ্যাক্সেসের বিষয়টি অন্তর্ভুক্ত৷ এই সীমাবদ্ধতা কোনো প্রতিকারের আবশ্যিক উদ্দেশ্য সাধনে ব্যর্থতা সত্বেও প্রযোজ্য হবে৷ কিছু কিছু আইনি ক্ষেত্রে বর্জন বা উহ্য ওয়্যারেন্টির সীমাবদ্ধতার অনুমোদন দেয় না, তাই এই দাবি ত্যাগ আপনার জন্য প্রযোজ্য নাও হতে পারে৷

আইন অনুযায়ী প্রয়োজনীয় না হলে, MOZILLA এবং ক্ষতিপূরণ প্রাপ্ত পক্ষগুলি এইসব শর্তগুলির কারণে সংগঠিত অথবা এগুলির সাথে যেকোনো উপায়ে সম্পর্কিত অথবা পরিষেবাগুলির ব্যবহার বা এগুলির ব্যবহার না করতে পারার জন্য যেকোনো অপ্রত্যক্ষ, বিশেষ, আকস্মিক, অনুবর্তী, অনুকরণীয় ক্ষতি, কোনো ধরনের সীমাবদ্ধতা ছাড়াই সুনামের প্রত্যক্ষ ও অপ্রত্যক্ষ ক্ষতি সহ কার্য বন্ধ হওয়া, লভ্যাংশে ঘাটতি, ডেটা লোকসান, এবং কম্পিউটারের বিকলতা বা খারাপ হয়ে যাওয়া, এমনকি এই ধরনের ক্ষতির সম্ভাবনার সম্বন্ধে এবং যার ভিত্তিতে এই ধরনের দাবি নির্ভর করে সেই তত্ত্ব (চুক্তি, ক্ষতিপূরণ, বা অন্য কিছু) নির্বিশেষে সুপারিশ করা হলেও দায়বদ্ধ থাকবে না৷ এই চুক্তির অন্তর্গত MOZILLA এবং ক্ষতিপূরণ প্রাপ্ত পক্ষগুলির সার্বিক দায়িত্ব $500 (পাঁচশত ডলার) এর থেকে বেশি হবে না৷ কিছু কিছু আইনি ক্ষেত্রে আকস্মিক, অনুবর্তী, অথবা বিশেষ ক্ষতির  বর্জন বা সীমাবদ্ধতার অনুমোদন দেয় না, তাই এই বর্জন ও সীমাবদ্ধতা আপনার জন্য প্রযোজ্য নাও হতে পারে৷

10. #### এইসব শর্তাবলীর সংশোধন

Mozilla সময়ের সাথে সাথে একটি নতুন বৈশিষ্ট্য নিয়ে আসতে অথবা কোনো নিয়মের ব্যাখ্যা করতে এই শর্তবলীর আপডেট করতে পারে৷ এই আপডেট করা শর্তাবলী অনলাইনে পোস্ট করা হবে৷ যদি এই পরিবর্তনগুলি বাস্তব হয়, তাহলে আমরা ব্লগ পোস্ট ও ফোরামের মতো এই ধরনের ঘোষণার জন্য ব্যবহৃত Mozilla এর স্বাভাবিক চ্যানেলের মাধ্যমে ঘোষণা করব৷ এই ধরনের পরিবর্তনগুলি কার্যকর হওয়ার জন্য নির্ধারিত তারিখের পরে আপনি যদি পরিষেবাগুলির ব্যবহার চালিয়ে যান তাহলে এই পরিবর্তনগুলিতে আপনি সম্মত আছেন তা ধরে নেওয়া হবে৷ আপনার পর্যালোচনাকে আরো আরো সুবিধাজনক করার জন্য, আমরা কার্যকর হওয়ার একটি তারিখ এই পৃষ্ঠাটির শীর্ষে পোস্ট করব৷ 

11. #### বিবিধ

এই শর্তাবলী আপনার আর Mozilla এর সাথে সম্পর্কিত পরিষেবাগুলির মধ্যে সমস্ত চুক্তিকে বহাল করে এবং এগুলি, আইনি বিরোধগুলি ব্যাতিত ক্যালিফোর্নিয়া রাজ্য, মার্কিন যুক্তরাষ্ট্র দ্বারা নিয়ন্ত্রিত হয়৷ যদি এই শর্তাবলীর কোনো অংশ অবৈধ বা অপ্রয়োগযোগ্য হিসাবে বিবেচিত হয়, তাহলেও অবশিষ্ট অংশগুলি পুরোপুরিভাবে প্রযোজ্য হয় ও এর সম্পূর্ণ প্রভাব বলব ৎ থাকে৷ এই শর্তাবলীর অনুবাদিত সংস্করণ ও ইরাজি ভাষার সংস্করণের মধ্যে বিরোধ দেখা দিলে, ইংরাজি ভাষার সংস্করণটি কার্যকর হবে৷

12. #### আমাদের সাথে যোগাযোগ

এখানে Mozilla এর সাথে যোগাযোগ করুন

<address>
Mozilla কর্পোরেশন 
Attn: Mozilla – আইনি বিজ্ঞপ্তিসমূহ 
331 E. এভলিন এভিনিউ, 
মাউন্টেন ভিউ, ক্যালিফোর্নিয়া 94041 
</address>
