# Politica de confidențialitate Firefox OS

8 mai 2013
{: datetime="2013-05-08" }

Companiei Mozilla îi pasă de confidențialitatea dvs. Atunci când Firefox OS ne transmite informații, [politica noastră de confidențialitate Mozilla](https://www.mozilla.org/privacy/) descrie modul în care prelucrăm aceste informații.

## Lucruri pe care ar trebui să le știți

Firefox OS se conectează la noi și la alții pentru a furniza funcționalitățile produsului.
{: #location-services }

* Actualizări: Pentru a se menține actualizat, Firefox OS se conectează în mod automat la un serviciu operat de producătorul sau în numele producătorului dispozitivului dvs. De asemenea, Firefox OS caută în mod automat actualizările pentru aplicațiile instalate transmițând o cerere la Firefox Marketplace sau, dacă ați instalat o aplicație dintr-o altă locație, la serviciile dezvoltatorului aplicației respective.
* Locație: Atunci când activați serviciile de locație, Firefox OS poate utiliza mai multe puncte de date și entități pentru a estima locația dvs., inclusiv GPS, AGPS sau alți furnizori de servicii de geolocație. Puteți dezactiva serviciile de locație din aplicația „Setări” a Firefox OS de pe dispozitivul dvs.
* Activare inițială: La activarea inițială a dispozitivului dvs. Firefox OS, Firefox OS trimite către Mozilla o singură dată un pachet de date (de ex., date privind informații specifice despre dispozitiv precum versiunea de lansare a software-ului, ID-ul partener, țara și dimensiunea ecranului) care ajută Mozilla să stabilească dacă sunt necesare actualizări de securitate și remedieri critice pentru utilizatorii și partenerii noștri, să stabilească cerințe pentru dezvoltatorii de aplicații, în așa fel încât aceștia să poată construi aplicații mai bune pentru utilizatorii noștri, și ajută Mozilla cu analize de piață (de ex., determinarea numărului de dispozitive care au fost activate). [Aflați mai multe](https://wiki.mozilla.org/Firefox_OS/Metrics/activationping)
* Utilizarea de aplicații: Pentru a îmbunătăți găsirea de conținut pe Firefox Marketplace, Firefox OS transmite către Mozilla „Informații privind utilizarea de aplicații” (de ex., timpul de utilizare activă, numărul de deschideri/închideri/erori fatale, lista cu aplicații neinstalate pe dispozitivele Firefox OS). Puteți dezactiva partajarea informațiilor privind utilizarea de aplicații în aplicația „Setări” a Firefox OS de pe dispozitivul dvs. [Aflați mai multe](https://wiki.mozilla.org/FirefoxOS/Metrics/App_Usage)
* Informații despre furnizorii de motoare de căutare: Pentru a îmbunătăți căutarea pe dispozitivele Firefox OS, Firefox OS trimite către Mozilla informații despre motoarele de căutare care  au returnat rezultate pe dispozitiv. Puteți dezactiva partajarea infomațiilor privind rezultatele căutării cu motoare de căutare din aplicația „Setări” a Firefox OS de pe dispozitivul dvs. [Aflați mai multe](https://wiki.mozilla.org/FirefoxOS/Metrics/App_Usage)

---------------------------------------

Precum majoritatea dispozitivelor mobile, dispozitivul pe care-l utilizați este creat prin contribuția mai multor părți. Această notificare abordează doar modul în care Mozilla tratează informațiile dvs. pentru versiunile oficiale de Firefox OS autorizate de Mozilla.
{: #external-parties }

* Dacă utilizați aplicații create de alte companii decât Mozilla, se vor aplica politicile de confidențialitate ale acestora.
* Firefox OS vă permite să folosiți mai multe servicii terțe integrate, precum furnizorul dvs. de e-mail sau rețea socială. Pentru utilizarea de către dvs. a acestor servicii se va aplica politica de confidențialitate a acestora.
