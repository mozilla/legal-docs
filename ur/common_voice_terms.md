# کامن وائس قانونی شرائط

 4 نومبر 2024 سے فعال {: datetime="2024-11-04" }

کامن وائس کے ذریعے، آپ اپنی آواز، تحریر کئے ہوئے جملے اور دیگر وسائل عطیہ کر سکتے ہیں جن کی ہمیں ایک اوپن سورس وائس ڈیٹا بیس بنانے میں ضرورت ہے جسے ہر شخص آلات اور ویب کیلئے آواز کو پہچاننے والی اختراعی ایپس بنانے میں استعمال کر سکتا ہے۔

اگر آپ ان کامن وائس قانونی شرائط (”شرائط“) سے اتفاق کرتے ہیں تب ہی آپ کامن وائس میں حصہ لے سکتے ہیں۔

 ## 1۔ اہلیت

کامن وائس 19 سال سے زیادہ عمر کے ہر شخص کے استعمال کیلئے کھلا ہے۔ اگر آپ 19 سال یا اس سے کم ہیں، تو آپ کے پاس کامن وائس میں اپنی حصہ داری کیلئے اپنے والدین یا سرپرست کی رضامندی ہونا چاہئے اور آپ کی حصہ داری پر ان کی نگرانی لازمی ہے۔

 کامن وائسMozilla  کمیونٹی کا حصہ ہے۔ نتیجے کے طور پر، اگر آپ حصہ لینا منتخب کرتے ہیں، تو آپ [Mozilla  کمییونٹی پارٹیسیپیشن گائیڈ لائنز](https://www.mozilla.org/about/governance/policies/participation/) پر عمل کرنے سے اتفاق کرتے ہیں۔

 ## 2۔ آپ کے تعاون

ہم نے Mozilla کا کامن وائس ڈیٹا سیٹ [کریئٹیو کامنز سی سی او پبلک ڈومین ڈیڈیکیشن](https://creativecommons.org/publicdomain/zero/1.0/) کے تحت دستیاب کیا ہے۔ اس کا مطلب ہے کہ یہ عوام کیلئے ہے اور ہم نے قانون کے تحت جس قدر کاپی رائٹس معاف کر سکتے تھے کر دئے۔ اگر آپ کامن وائس میں حصہ لیتے ہیں تو، ہماری درخواست ہے کہ آپ ایسا کریں۔ آپ اتفاق کرتے ہیں کہMozilla  آپ کے جانب سے کی گئی تمام سرگرمیوں کو[CC0](https://creativecommons.org/publicdomain/zero/1.0/) پبلک ڈومین ڈیڈیکیشن کے تحت عوام کی خاطر کامن وائس کیلئے دستیاب کر سکتی ہے، جس میں متن، ریکارڈنگز، توثیق اور آراء (”سرگرمیاں“) شامل ہیں۔

 کامن وائس میں حصہ لینے کیلئے،Mozilla  آپ سے تین ضمانتوں کی درخواست کرتی ہے:

 پہلی، آپ کا تعاون مکمل طور پر آپ ہی کی تخلیق ہو۔

دوسری، آپ کا تعاون فریق ثالث کے کسی حقوق کی خلاف ورزی نہ کرتا ہو۔

 تیسری، آپ کا تعاون Mozilla کی [قابل قبول استعمال پالیسی](https://www.mozilla.org/about/legal/acceptable-use/) کی تعمیل کرتا ہو۔

اگر آپ یہ ضمانتیں نہیں دے سکتے، تو آپ کامن وائس میں حصہ نہیں لے سکتے۔

 مزید، اگر آپ کامن وائسز اسپانٹینیئس اسپیچ پراجیکٹ میں حصہ لیتے ہیں، تو آپ اس بات سے اتفاق کرتے ہیں کہ جو ریکارڈنگز آپ جمع کرتے ہیں اس میں آپ اپنے یا دیگر لوگوں کے متعلق کوئی حساس یا ذاتی ڈیٹا شامل نہ کریں۔

 ## 3۔ آپ کا اکاؤنٹ

کامن وائس میں حصہ لینے کیلئے آپ کو اکاؤنٹ بنانے کی ضرورت نہیں ہے۔

 کامن وائس کے چند اضافی فیچرز (جیسے کم یا زیادہ جملے جمع کرنا، جملوں کا جائزہ لینا، یا پرامپٹس کو شامل کرنا یا لکھنا) میں حصہ لینے کیلئے، آپ کو Mozilla  اکاؤنٹ بنانا ہوگا۔ آپ [یہاں](https://commonvoice.mozilla.org/login) Mozilla اکاؤنٹ بنا سکتے ہیں۔ آپ کے Mozilla اکاؤنٹس کے استعمال کی نگرانی [Mozilla اکاؤنٹس خدمت کی شرائط](https://www.mozilla.org/about/legal/terms/services/) اور[Mozilla اکاؤنٹس رازداری نوٹس](https://www.mozilla.org/privacy/mozilla-accounts/) کے ذریعے کی جاتی ہے۔ اگر آپ اکاؤنٹ بناتے ہیں تو،Mozilla  آپ سے ای میل پتہ اور اپنی پسند کے یوزر نیم کی درخواست کرے گی۔ اختیاری طور پر آپ کامن وائس پلیٹ فارم کے ذریعے اوتار اور خاص آبادیاتی ڈیٹا بھی فراہم کر سکتے ہیں۔ آبادیاتی ڈیٹا ہمیں اور دیگر محققین کو اسپیچ ٹو ٹیکسٹ ٹیکنالوجی اور ٹولز کو بنانے اور بہتر کرنے میں مدد کرتا ہے۔

اگر آپ کامن وائس اسپانٹینیئس اسپیچ پراجیکٹ کیلئے الفا اور بیٹا ٹیسٹنگ میں حصہ لے رہے ہیں تو، آپ کو اپنا ای میل پتہ فراہم کرنا ہوگا تاکہ ہم آپ کو کامن وائس اسپانٹینیئس اسپیچ پراجیکٹ میں حصہ لینے کی خاطر لاگ ان کرنے کیلئے لنک بھیج سکیں۔

 جب آپ کامن وائس کے سلسلے میں اپنےMozilla  اکاؤنٹ کیلئے ہمیں معلومات فراہم کرتے ہیں تو ، آپMozilla  کو ان نکات کیلئے تمام اجازتیں دیتے ہیں: آپ کی سرگرمیوں کے متعلق معلومات کی روداد رکھنا، ان سرگرمیوں کو آپ کے اکاؤنٹ ، ای میل، یوزر نیم، اور آپ کی فراہم کی گئی آبادیاتی معلومات سے منسلک رکھنا، آپ کی سرگرمیوں کو عوام کیلئے کسی بھی آبادیاتی معلومات کے ساتھ شائع کرنا، اور لیڈر بورڈ پر آپ کے یوزر نیم کے ساتھ آپ کی سرگرمیوں (جیسے ریکارڈنگز اور زبانوں کی تعداد) کے متعلق شماریات شائع کرنا۔  

Mozilla آپ کا ای میل پتہ عوامی طور پر پوسٹ یا شائع نہیں کرتی۔

 آپ لیڈربورڈز پر ظاہر نہ ہونے کا انتخاب کر سکتے ہیں۔ اگر آپ ایسا کرتے ہیں، تو Mozilla آپ کے یوزرنیم سے منسلک آپ کی ریکارڈنگز کے تعلق سے ڈیٹا شائع نہیں کرے گی۔ تاہم،Mozilla  اب بھی کامن وائس کے حصے کے بطور آپ کا متن اور ریکارڈنگز عوامی طور پر دستیاب کرے گی اور آپ کی ریکارڈنگز کے متعلق معلومات مجموعی طور پر میٹرکس میں عوام کیلئے دستیاب ہوں گی۔  

## 4۔ مواصلات

اگر آپ کامن وائس کے سلسلے میں ہمارا نیوز لیٹر موصول کرنا سبسکرائب کرتے ہیں یاMozilla  اکاؤنٹ کیلئے رجسٹر کرتے ہیں تو، آپ کو ہماری جانب سے اپنے اکاؤنٹ کے سلسلے میں ای میل موصول ہو سکتے ہیں۔

 ## 5۔ دستبرداریاں

کامن وائس میں حصہ لینے پر، آپ اتفاق کرتے ہیں کہMozilla  کسی بھی صورت میں کامن وائس کے استعمال کی عدم اہلیت یا ان شرائط کے مقابلے میں پیدا ہونے والے کسی دعوے کی ذمہ دار نہیں ہوگی۔ Mozilla  خاصطور سے مندرجہ ذیل باتوں سے دستبرداری کا اعلان کرتی ہے:

ضمنی، خصوصی، اتفاقی، ذیلی، یا نظیری نقصانات، جس میں خیر سگالی، کام کا رک جانا، منافع کا ضیاع، ڈیٹا کا ضیاع یا کمپیوٹر کی خرابی کے نقصان کیلئے براہ راست یا بالواسطہ بغیر کسی حد کے نقصانات شامل ہیں۔ 

ان شرائط کے تحت Mozilla کی کوئی بھی ذمہ داری $500 تک محدود ہے۔

 کامن وائس میں آپ کے حصہ لینے کے نتیجے میں کسی بھی ذمہ داری یا دعوے کیلئے آپ تاوان دینے اورMozilla  کو بے ضرر رکھنے کیلئے راضی ہیں۔

 Mozilla  کامن وائس کو ”جوں کا توں“ فراہم کرتی ہے۔  Mozilla  خاص طور سے کسی بھی قانونی گیارنٹیوں یا وارنٹیوں جیسے ”تجارتی صلاحیت“، ”خاص مقصد کی اہلیت“، ”عدم خلاف ورزی“، اور لین دین، استعمال یا کاروبار کی صورت میں پیش آنے والی وارنیٹیوں سے دستبرداری کرتی ہے۔

 ## 6۔ خلاف ورزیوں کے نوٹس

اگر آپ کو لگتا ہے کہ کامن وائس میں کسی چیز کی وجہ سے آپ کے کاپی رائٹ یا ٹریڈمارک کے حقوق کی خلاف ورزی ہوتی ہے، تو براہ کرم ہماری [خلاف ورزی کی رپورٹ کرنے کے طریقے کیلئے پالیسی](https://www.mozilla.org/about/legal/report-infringement/) ملاحظہ کریں۔

## 7۔ اپ ڈیٹس

ہر تھوڑی مدت میں، Mozilla ان شرائط کو اپ ڈیٹ کرنے کا فیصلہ کر سکتی ہے۔ ہم اپ ڈیٹ کردہ شرائط آن لائن شائع کریں گے۔

 ہماری جانب سے اپ ڈیٹ کردہ شرائط کے شائع کرنے کے بعد اگر آپ کامن وائس کا استعمال جاری رکھتے ہیں، تو اس بات کا مطلب ہے کہ آپ مذکورہ تبدیلیوں سے متفق ہیں۔ یہ واضح کرنے کیلئے کہ ہم نے اپنی حالیہ اپ ڈیٹ کب کی ہے ہم اس پیج کے اوپر فعال تاریخ شائع کریں گے۔

 ## 8۔ اختتام

Mozilla  کسی بھی وقت کسی بھی وجہ کی بنیاد پر کسی بھی شخص کی کامن وائس کی رسائی کو معطل یا ختم کر سکتی ہے۔ اگر ہم آپ کی رسائی معطل کرنے یا ختم کرنے کا فیصلہ کرتے ہیں، تو ہم آپ کو آپ کے اکاؤنٹ سے وابستہ ای میل پتے پر یا اگلی مرتبہ کامن وائس کی رسائی کرنے کی آپ کی کوشش پر آپ کو مطلع کریں گے۔

 جو تعاون آپ نےMozilla  کو جمع کئے ہیں وہ کامن وائس کے حصے کے بطور عوامی طور پر دستیاب رہیں گے، یہاں تک کہ اگر ہم آپ کی رسائی کو ختم یا معطل کر دیں۔

 ## 9۔ نگرانی کا قانون

کیلیفورنیا کے قانون کا ان شرائط پر اطلاق ہوتا ہے۔ یہ شرائط آپ کے اورMozilla  کے درمیان کامن وائس کے تعلق سے مکمل معاہدہ ہے۔
