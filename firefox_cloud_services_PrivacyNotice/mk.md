# Изјава за приватност за интернет-услугите на Firefox

29 август, 2014
{: datetime="2014-08-29" }

Се грижиме за вашата приватност. Кога услугите Cloud на Firefox („Услугите“) испраќаат информации до Mozilla (тоа сме ние), нашата [Политика на приватност на Mozilla](https://www.mozilla.org/privacy/) опишува како ги користиме тие информации.

## Работи што треба да ги знаете:

Во зависност од тоа кои карактеристики на Услугите ги користите, ни испраќате различни типови податоци.  Дознајте повеќе.

* **Сметка за Firefox**: Кога регистрирате сметка, ги добиваме вашата адреса на е-пошта и лозинка.
* **Sync**: Ако ја користите функцијата Sync, примаме повеќе информации за синхронизирање на вашите јазичиња, лентата „awesome“, лозинките, обележувачите, претпочитаните опции за прелистувачот и други податоци од разните уреди.
* **Најди го мојот уред**: Ако ја овозможите функцијата Најди го мојот уред, ја добиваме приближната локација на уредот само кога се најавувате на вашата сметка на Firefox и конкретно барате од нас да лоцираме поврзан уред.  Додека сте најавени, може да ги видите последните познати локации на вашиот уред на мапа.  Овие локации ги бришеме редовно и нема да собираме податоци за локации во иднина, додека не го побарате тоа од нас.

---------------------------------------

Користиме колачиња (cookies), проѕирни GIF-датотеки (clear GIFs) и други веб-технологии за да ги понудиме и подобриме нашите производи и услуги.  Дознајте повеќе.

* **Интернет-алатки за податоци**: Користиме интернет-алатки за собирање податоци, какви што се колачиња, проѕирни GIF-датотеки и веб-светилници (web beacons) за да ја обезбедиме функционалноста на нашите производи и услуги. На пример, колачињата помагаат при најавувањето и автентикацијата на корисникот. Овие алатки ги користиме и за собирање податоци, за да ги подобриме нашите производи и услуги. На пример, користиме колачиња за да обезбедиме веб-аналитика.

* **Опции**: Може да дознаете повеќе за тоа што се колачиња и да управувате со колачињата во Firefox кликнувајќи [овде](https://support.mozilla.org/kb/cookies-information-websites-store-on-your-computer). Имајте предвид дека одредени функции на нашите и на други производи и услуги може да не функционираат правилно без помош на колачињата.
