# Firefox Cloud Services Zásady ochrany osobních údajů

úterý 16. srpna 2016.
{: datetime="2015-07-17" }

Staráme se o ochranu vašeho soukromí. Když Firefox Cloud Services (dále jen „Služby”) zašle informace společnosti Mozilla (tedy nám), naše [Zásady ochrany osobních údajů Mozilla](https://www.mozilla.org/privacy/) popisují, jak můžeme takové informace používat.

## Věci, které byste měli vědět:

Zasílat nám můžete různé typy dat v závislosti na tom, jaké Služby využíváte.

* **E-mailová adresa**: Pokud si založíte účet Firefox, obdržíte e-mail s heslem. Navíc můžete volitelně nastavit profilový obrázek nebo použít Gravatar (v takovém případě poskytneme vaši e-mailovou adresu společnosti Gravatar, abychom získali váš profilový obrázek).

* **Synchronizace**: Pokud Synchronizaci aktivujete, obdržíme v šifrovaném formátu data, která mezi zařízeními synchronizujete (která mohou zahrnovat karty Firefox, doplňky, hesla, záložky, historii a předvolby).  Ačkoliv je nemůžeme dešifrovat, měli byste použít silné heslo pro zabránění neoprávněnému přístupu k vašim synchronizovaným datům.  Ukládáme rovněž informace o operačním systému vašeho zařízení a verzi Firefox, abychom vám mohli zobrazit zařízení, která jsou s vašim účtem synchronizována. 

* **Údaje o místě**: Pro bezpečnostní účely ukládáme adresy IP, z nichž přistupujete k vašemu účtu Firefox pro přibližné stanovení města a země.  Tato data používáme k zasílání e-mailových varování, pokud zjistíme podezřelou činnost, jako například přihlášení k účtu z jiných míst.
    
	* **Najít mé zařízení**: Pokud aktivujete funkci Najít mé zařízení, zjistíme přibližné místo vašeho zařízení pouze pokud se přihlásíte ke svému účtu Firefox a pokud nás výslovně požádáte o vyhledání připojeného zařízení. Pokud jste přihlášeni, uvidíte poslední známé místo vašeho zařízení na mapě. Tato místa pravidelně vymazáváme a další místa nebudeme shromažďovat, dokud nás o to nepožádáte.

---------------------------------------

Pro nabídku a zlepšení našich výrobků a služeb používáme soubory cookies, čisté GIFy a další webové technologie.

* **Online nástroje pro data**: „Online nástroje pro data” jako jsou soubory cookies, čisté GIFy a webové majáčky (web beacons) používáme k zajišťování funkcí našich produktů a služeb. Soubory cookies nám například pomáhají s přihlášením uživatele a ověřením. Stejné nástroje používáme rovněž ke sběru dat pro zlepšení našich produktů a služeb. Soubory cookies například používáme k zajištění webové analýzy.

* **Možnosti**: Pro podrobnější informace o tom, co jsou soubory cookies a jak spravovat cookies v programu Firefox, klikněte [zde](https://support.mozilla.org/cs/kb/Pr%C3%A1ce%20s%20cookies). Dovolujeme si upozornit, že některé funkce našich a dalších produktů a služeb nemusí bez pomoci souborů cookies fungovat správně.


