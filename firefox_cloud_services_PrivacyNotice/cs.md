# Firefox Cloud Services Zásady ochrany osobních údajů

29\. srpna 2014
{: datetime="2014-08-29" }

Staráme se o ochranu vašeho soukromí. Když Firefox Cloud Services (dále jen „Služby”) zašle informace společnosti Mozilla (tedy nám), naše [Zásady ochrany osobních údajů Mozilla](https://www.mozilla.org/privacy/) popisují, jak můžeme takové informace používat.

## Věci, které byste měli vědět:

Zasílat nám můžete různé typy dat v závislosti na tom, jaké Služby využíváte.

* **Účet Firefox**: Pokud si založíte účet, obdržíte e-mail s heslem.
* **Sync**: Pokud používáte službu Sync, získáváme různé informace pro synchronizaci vašich panelů, chytrého adresního řádku, hesel, záložek a předvoleb prohlížeče a další data prostřednictvím různých zařízení.
* **Nalézt mé zařízení**: Pokud aktivujete funkci Nalézt mé zařízení, získáme přibližné místo výskytu vašeho zařízení, pouze pokud se přihlásíte ke svému účtu Firefox a výslovně nás požádáte o nalezení propojeného zařízení. Během přihlášení vidíte poslední známou pozici vašeho zařízení na mapě. Přehled těchto míst pravidelně mažeme a další místa nebudeme shromažďovat, dokud nás o to nepožádáte.

---------------------------------------

Pro nabídku a zlepšení našich výrobků a služeb používáme soubory cookies, čisté GIFy a další webové technologie.

* **Online nástroje pro data**: „Online nástroje pro data” jako jsou soubory cookies, čisté GIFy a webové majáčky (web beacons) používáme k zajišťování funkcí našich produktů a služeb. Soubory cookies nám například pomáhají s přihlášením uživatele a ověřením. Stejné nástroje používáme rovněž ke sběru dat pro zlepšení našich produktů a služeb. Soubory cookies například používáme k zajištění webové analýzy.

* **Možnosti**: Pro podrobnější informace o tom, co jsou soubory cookies a jak spravovat cookies v programu Firefox, klikněte [zde](https://support.mozilla.org/cs/kb/Pr%C3%A1ce%20s%20cookies). Dovolujeme si upozornit, že některé funkce našich a dalších produktů a služeb nemusí bez pomoci souborů cookies fungovat správně.


