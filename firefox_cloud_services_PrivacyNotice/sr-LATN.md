# Firefox Cloud Services Obaveštenje o privatnosti

29\. avgust 2014.
{: datetime="2014-08-29" }

Mi brinemo o Vašoj privatnosti. Kada Firefox Cloud Services ("Usluge") šalju informacije Mozilla-i (to smo mi) naša [Mozilla Pravila Privatnosti](https://www.mozilla.org/privacy/) opisuju kako koristimo te informacije.

## Stvari koje bi trebalo da znate:

U zavisnosti od funkcije Usluga koje koristite, šaljete nam različite vrste podataka.  Saznajte više.

* **Firefox nalog**: Kada otvarate nalog, šaljete nam svoju adresu e-pošte i lozinku.
* **Sync**: Ako koristite Sync, mi dobijamo različite vrste informacija kako bismo sinhronizovali Vaše kartice, moćnu traku, lozinke, zabeleške, podešavanja zabeleški i druge podatke sa različitih uređaja.
* **Pronađi moj uređaj**: Ako uključite opciju „Pronađi moj uređaj“, dobijamo približnu lokaciju Vašeg uređaja samo kada se prijavite na svoj Firefox nalog i namenski zahtevate od nas da lociramo povezani uređaj. Dok ste prijavljeni, možete da vidite poslednje poznate lokacije Vašeg uređaja na mapi. Redovno brišemo ove lokacije i ne prikupljamo dodatne lokacije sve dok to ne zatražite od nas.

---------------------------------------

Koristimo kolačiće, prazne GiF-ove i ostale veb tehnologije da bismo Vam omogućili i poboljšali naše proizvode i usluge. Saznajte više.

* **Onlajn alatke za podatke**: Koristimo “Onlajn alatke za podatke” kao što su kolačići, prazni GIF-ovi i veb oznake kako bismo omogućili funkcionalnost naših proizvoda i usluga. Na primer, kolačići Vam pomažu prilikom prijavljivanja i identifikacije. Iste alatke koristimo da prikupimo podatke u cilju poboljšanja naših proizvoda i usluga. Primera radi, koristimo kolačiće da bismo Vam omogućili veb analitiku.

* **Opcije**: Možete saznati više o tome šta su kolačići i kako njima da upravljate u Firefox-u klikom na [ovaj link](https://support.mozilla.org/sr-Cyrl/kb/kolacici-informacije-koje-veb-sajt-cuva-na-vasem-racunaru). Imajte na umu da neke funkcije naših i ostalih proizvoda i usluga možda neće pravilno raditi bez pomoći kolačića.
