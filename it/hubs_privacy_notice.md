# Informativa sulla privacy di Hubs
Versione 1.1, in vigore dal 21 marzo 2023
{: datetime="2023-03-21" }

## Informazioni raccolte e condivise dalle stanze di Hubs

### Informazioni condivise con noi e con altri partecipanti
__Informazioni sull'account:__ Per sottoscrivere un abbonamento a Hubs è necessario un account Firefox. Tuttavia, per usare Hubs non è necessario alcun account. Solo alcune funzioni (come l'archiviazione dell'avatar), richiedono un account. Puoi creare un account tramite Hubs o Discord. Se crei un account con il tuo indirizzo email, memorizzeremo una versione codificata di tale indirizzo. Se crei un account tramite Discord, riceveremo l'indirizzo email associato al tuo account Discord e il tuo avatar Discord.

__URL e nomi delle stanze:__ Le stanze e i nomi delle stanze sono pubblicamente accessibili a chiunque ne possieda l'URL. Mozilla memorizza il nome e l'URL del link che condivi, in modo che sia tu che altri utenti che hanno il link di un stanza lo possano utilizzare di nuovo.

__Dati dell'avatar:__ L'avatar e il nome che hai scelto saranno condivisi con gli altri visitatori delle tue stanze e con l'host della tua istanza di Hubs. Se hai eseguito l'accesso al tuo account, memorizzeremo il tuo avatar. Se non hai eseguito l'accesso al tuo account, non memorizzeremo il tuo avatar.

__Dati vocali:__ Se il tuo microfono è attivo, Hubs invia l'audio agli altri utenti nella stanza. Mozilla non memorizza l'audio; lo riceve solo temporaneamente per trasmetterlo agli altri utenti presenti nella stanza.

__Chat:__ Se invii messaggi in Hubs, Hubs li condivide con gli altri utenti presenti nella stanza. Mozilla non memorizza le chat; le riceve solo temporaneamente per trasmetterle agli altri utenti presenti nella stanza.

__Foto e video acquisiti da te e foto, video e oggetti da te caricati:__ Se scatti foto e catturi video in una stanza di Hubs o carichi foto, video o oggetti in una stanza, Mozilla li memorizza in modo da poterli condividere all'interno della stanza. Vengono cancellati entro 72 ore, a meno che tu non li blocchi. Se li blocchi, verranno memorizzati fino a quando non li rimuovi dalla stanza e saranno visualizzabili da chiunque possa accedere alla stanza.

Per saperne di più, ti basterà analizzare il codice stesso: [Hubs](https://github.com/mozilla/hubs) (il front-end) [Dialog](https://github.com/mozilla/dialog/) (il server webRTC), [Reticulum](https://github.com/mozilla/reticulum) (il server web di backend), [Hubs-Ops](https://github.com/mozilla/hubs-ops) (il codice dell'infrastruttura), [Discord Bot](https://github.com/MozillaReality/hubs-discord-bot) (permette agli utenti di connettere la loro community Discord a Hubs).

### Altre informazioni che riceviamo
Utilizziamo dati tecnici, di interazione, relativi a errori e di analisi del sito web per migliorare l'esperienza di Hubs

__Dati tecnici:__ Riceviamo dati sul tipo di dispositivi utilizzati per interagire con Hubs, nonché sui relativi sistemi operativi, lingue, nomi e versioni dei browser e altri dati necessari per caricare e far funzionare le stanze. 

__Dati relativi alle interazioni:__ Riceviamo dati sulle interazioni con Hubs, come il numero di stanze create, i messaggi inviati attraverso o a servizi di terze parti come Discord (compresi conteggi aggregati, come il numero di messaggi e di utenti che si sono uniti ai relativi canali), il numero di utenti in una particolare stanza, l'ora di inizio e di fine delle interazioni degli utenti con Hubs, il tempo di interazione degli utenti con Hubs tramite la realtà virtuale, la prima volta in un particolare mese o giorno in cui un utente inizia a usare Hubs. 

__Dati relativi agli errori:__ Quando Hubs si blocca o non funziona, Mozilla riceve messaggi di errore che possono includere l'URL della stanza, il tempo di risposta delle richieste, la pagina in cui si trovava l'utente quando si è verificato l'errore, il sistema operativo dell'utente, le informazioni sul browser e l'indirizzo IP.

__Dati di analisi del sito web:__ Utilizziamo Google Analytics (GA) per capire meglio come le persone interagiscono con Hubs. Ad esempio, raccogliamo informazioni de-identificate sul numero di stanze Hubs create o inserite, sulle interazioni con i pulsanti e i menu, sulla durata delle sessioni, sulla posizione dell'utente (paese, stato/provincia e città), sulle impostazioni della lingua, sul tipo e sulla versione del browser, sulle dimensioni del riquadro di visualizzazione e sulla risoluzione dello schermo. È possibile rifiutare la raccolta dei dati di GA installando il [Componente aggiuntivo del browser per la disattivazione di Google Analytics](https://tools.google.com/dlpage/gaoptout).

### Informazioni raccolte per le scene pubblicate e gli avatar personalizzati
__Scene e avatar creati dall'utente:__ Mozilla memorizza le scene e gli avatar creati dagli utenti per poterli visualizzare.

__Informazioni di attribuzione:__ Quando qualcuno pubblica una scena o un avatar su Hubs, ha la possibilità di scegliere tra consentirne il remissaggio con [Creative Commons CC-BY 3.0](https://creativecommons.org/licenses/by/3.0/) e consentire a Mozilla di promuovere la scena o l'avatar. Se l'utente sceglie una o entrambe le opzioni, Mozilla condividerà pubblicamente la scena o l'avatar e le informazioni di attribuzione.

__Informazioni sull'account:__ Per pubblicare una scena o un avatar su Hubs, è necessario disporre di un account Hubs. Mozilla riceverà e memorizzerà una versione codificata dell'indirizzo email per consentire l'accesso e la visualizzazione dei modelli di stanza 3D e degli avatar.

## Informazioni raccolte sull'abbonamento
__Informazioni sull'account Firefox.__ L'abbonamento a Hubs richiede un account Firefox, che invia a Mozilla il tuo indirizzo email, le impostazioni locali e l'indirizzo IP. Ulteriori informazioni sulle [procedure riguardanti i dati dell'account Firefox](https://www.mozilla.org/privacy/firefox/#firefox-accounts-join-firefox).

__Informazioni sulla posizione.__ Mozilla riceve il tuo indirizzo IP dal tuo account Firefox quando ti registri e usi il servizio. Usiamo l'indirizzo IP per individuare la tua posizione approssimativa in quanto Mozilla VPN attualmente è disponibile solo in alcuni Paesi.

__Informazioni sul pagamento.__ Quando ti iscrivi ai Servizi, il tuo addebito sarà gestito tramite uno dei nostri fornitori terzi di servizi di pagamento: Stripe, Apple, PayPal o Google Pay. Mozilla riceve un record del tuo account (che include l'indirizzo di fatturazione e le ultime quattro cifre del tuo metodo di pagamento) e lo stato del tuo abbonamento, ma non memorizza i tuoi dati di pagamento completi. I fornitori di servizi di pagamento possono anche raccogliere dati personali sulle transazioni o informazioni sul dispositivo tramite cookie e tecnologie simili per far funzionare e migliorare il loro servizio. Per saperne di più sulle modalità di utilizzo e di trattamento dei dati da parte di queste società, è possibile consultare le rispettive informative sulla privacy, disponibili sui relativi siti web.

__Informazioni sull'utilizzo.__ Riceviamo informazioni sulle stanze e sugli utenti della tua istanza di Hubs. Ad esempio, sappiamo quando crei o elimini delle stanze, quante stanze sono presenti nella tua istanza di Hubs e quanti utenti ci sono in ogni stanza. Riceviamo anche informazioni sulla quantità di spazio di archiviazione utilizzato dalla tua istanza di Hubs. 

## A chi Hubs può divulgare le informazioni
__Host di Hubs:__ Quando utilizzi un'istanza di Hubs, Mozilla condivide alcune informazioni con l'abbonato Hubs che ha creato l'istanza. Sono inclusi il tuo nome utente, le informazioni sul tuo account e sulla data di creazione, nonché le scene, gli avatar e gli altri contenuti che aggiungi a una stanza di Hubs.  

__Amazon Web Services (AWS):__ Hubs utilizza il servizio di archiviazione nel cloud di Amazon per memorizzare le informazioni raccolte. Per ulteriori informazioni, consulta l'[Informativa sulla privacy di AWS](https://aws.amazon.com/privacy/).

__Google Cloud Platform (GCP):__ Hubs utilizza il servizio di archiviazione nel cloud di Google per memorizzare le informazioni raccolte. Per ulteriori informazioni, consulta l'[Informativa sulla privacy di GPC](https://cloud.google.com/terms/cloud-privacy-notice).

__Provider di servizi di ricerca:__ Puoi cercare immagini, GIF e modelli 3D da condividere in Hubs. Quando effettui una ricerca, la invieremo a soggetti terzi supportati per soddisfarla. Mozilla non memorizza le query o i risultati della ricerca. I provider di servizi di ricerca supportati sono:
* [Tenor](https://tenor.com/legal-privacy)
* [Sketchfab](https://sketchfab.com/privacy)
* [YouTube](https://policies.google.com/privacy)
* [Twitch](https://www.twitch.tv/p/legal/privacy-policy/)

__Twitter:__ Se connetti Twitter a Hubs, puoi twittare e condividere immagini 2D dalle stanze di Hubs. Ogni contenuto twittato verrà condiviso con Twitter e pubblicato sulla piattaforma Twitter. Per ulteriori informazioni, consulta l'[Informativa sulla privacy di Twitter](https://twitter.com/en/privacy).

__Discord:__ Se connetti Discord a Hubs, memorizziamo i token di accesso e gli ID dei server e dei canali che sono stati connessi. Sincronizzeremo i messaggi di chat, le modifiche alle stanze, gli oggetti 2D e 3D che crei e l'accesso o l'uscita con il canale Discord collegato. Hubs non registra i messaggi sincronizzati. Per ulteriori informazioni, consulta l'[Informativa sulla privacy di Discord](https://discordapp.com/privacy).
