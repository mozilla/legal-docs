# Informativa sulla privacy di Firefox Relay

*Versione 1.3, in vigore dal giovedì 10 marzo 2022*
{: datetime="2022-03-10" }

Firefox Relay ti consente di mantenere il tuo indirizzo email principale sicuro e riservato quando utilizzi servizi online mediante la creazione di indirizzi email univoci e casuali (*alias*). Questa informativa sulla privacy spiega quali dati vengono raccolti da Firefox Relay, come vengono condivisi e perché. Per quanto riguarda il modo in cui riceviamo, gestiamo e condividiamo le informazioni, puoi anche fare riferimento all'[Informativa sulla privacy di Mozilla](https://www.mozilla.org/privacy/).

### Informazioni che raccogliamo

__Informazioni sull'account Firefox.__ Questo servizio richiede un [account Firefox](https://www.mozilla.org/privacy/mozilla-accounts), che invia a Mozilla il tuo indirizzo email, le impostazioni locali e l'indirizzo IP. Mozilla conserva una copia delle informazioni del tuo account per fornire il servizio, in particolare per associare il tuo indirizzo email principale al/i tuo/i indirizzo/i email alias.

__Messaggi email.__ Per inviare e inoltrare i tuoi messaggi email dal/i tuo/i indirizzo/i email alias al tuo indirizzo email principale, Firefox Relay elabora i tuoi messaggi. Il contenuto dei messaggi non viene né letto né memorizzato. Nel caso un'email non possa essere consegnata, verrà temporaneamente memorizzata nei nostri server ed eliminata dopo la consegna (in nessun caso verrà conservata per più di tre giorni). Se usi la funzione di blocco delle email pubblicitarie, il Servizio verificherà le intestazioni delle email per determinare se devono essere bloccate.

__Alias e dove utilizzarli__: Se crei un alias personalizzato, Mozilla lo memorizza per inoltrarvi le email. Mozilla memorizza il sito dove hai creato l'alias, i siti dove successivamente lo utilizzi e tutte le etichette associate all'alias, in modo che sia sempre facilmente reperibile quando dovrai utilizzarlo. Scopri come attivare e disattivare queste funzioni [qui](https://relay.firefox.com/faq).

__Dati relativi alle interazioni.__ Mozilla riceve dati dalle tue interazioni con Firefox Relay, ad esempio quando fai clic sui pulsanti "Registrati" o "Aggiungi a Firefox" e quando crei, disabiliti o elimini un indirizzo email alias.

__Dati tecnici.__ Mozilla riceve informazioni di base da Firefox Relay sul tuo dispositivo e sul tuo browser, inclusa la versione del browser, la lingua, il sistema operativo del dispositivo e la sua configurazione hardware.

__Informazioni di pagamento__: Se ti iscrivi a Firefox Relay Premium, il tuo addebito sarà gestito tramite uno dei nostri fornitori terzi di servizi di pagamento: Stripe o PayPal. Mozilla riceve un record del tuo account (che include l'indirizzo di fatturazione e le ultime quattro cifre del tuo metodo di pagamento) e lo stato del tuo abbonamento. Mozilla non memorizza i dettagli completi del pagamento.

Leggi la documentazione relativa alla telemetria per [Firefox Relay](https://github.com/mozilla/fx-private-relay/blob/main/METRICS.md). Puoi rifiutare la raccolta di dati di telemetria attivando la [Protezione antitracciamento](https://support.mozilla.org/kb/how-do-i-turn-do-not-track-feature) del tuo browser.  

### Informazioni che condividiamo

Firefox Relay condivide informazioni con un'azienda di terze parti per fornirti il servizio. Mozilla ha stipulato accordi con questa azienda affinché i tuoi dati vengano protetti. Ecco chi utilizziamo per supportare Firefox Relay:

__[Amazon Web Services](https://aws.amazon.com/privacy/)__. Amazon Web Services (AWS) è una piattaforma basata sul cloud. Firefox Relay impiega AWS per ricevere le email inviate al/i tuo/i indirizzo/i email alias e inoltrarle al tuo indirizzo email principale associato al tuo account Firefox. Solo Mozilla conosce l'associazione tra il tuo indirizzo email principale e i tuoi alias.
