# Informativa sulla privacy di Firefox Focus e Klar

Giovedì 14 ottobre 2021
{: datetime="2021-10-14" }

Mozilla progetta i suoi prodotti dando priorità alla tua privacy. Questa informativa sulla privacy spiega quali informazioni vengono raccolte da Focus e Klar, per quale motivo e quali sono le tue opzioni. Quanto viene dichiarato per Firefox Focus è applicabile sia a Focus che a Klar, salvo dove specificato diversamente. Per quanto riguarda il modo in cui riceviamo, gestiamo e condividiamo le informazioni raccolte tramite Firefox Focus, rispettiamo inoltre le prassi indicate nell'[Informativa sulla privacy di Mozilla](https://www.mozilla.org/privacy/). 
 
## Cose da sapere

Focus invia dati a Mozilla per: 
{: #defaultinfo }

### Migliorare prestazioni e stabilità per i propri utenti, ovunque 

* __Dati tecnici__: Possiamo ricevere informazioni di base sul tuo dispositivo e su Focus, come versione installata, sistema operativo utilizzato, informazioni di base su blocchi ed errori e fuso orario e impostazioni locali del sistema.

* __Dati relativi alle interazioni__: Riceviamo informazioni sulla frequenza con cui utilizzi Focus e interagisci con determinati prompt e funzioni. Sono incluse informazioni sull'ora di inizio delle nuove sessioni di navigazione, sulla frequenza di utilizzo della funzione di ricerca o di avvio di un browser esterno da Focus e sulle funzioni che hai abilitato nella schermata Impostazioni.

Puoi leggere la documentazione relativa alla telemetria di Android [qui](https://github.com/mozilla-mobile/focus-android/blob/main/docs/Telemetry.md) e [qui](https://dictionary.telemetry.mozilla.org/apps/focus_android), e di iOS [qui](https://dictionary.telemetry.mozilla.org/apps/focus_ios).

### Misurare e supportare le nostre campagne di marketing

* __Dati sulle campagne e dati di riferimento__: Su Android, queste informazioni aiutano Firefox Focus a comprendere l'efficacia delle campagne marketing. Focus può utilizzare "Dati di riferimento", come il dominio del sito web o la campagna pubblicitaria che ti hanno indotto a scaricare e installare Focus. Questi dati vengono conservati da [Adjust](https://www.adjust.com/terms/privacy-policy/), il nostro fornitore di dati di analisi, e utilizzati quando avvii Focus, e includono inoltre ID pubblicitario di Google, data e ora, paese, impostazioni locali, sistema operativo e versione dell'app. Mozilla non riceve tali dati per Klar. Per saperne di più, consulta la [documentazione](https://github.com/mozilla-mobile/focus-android/wiki/Adjust-Usage). 

### Supportare la funzione di ricerca

Puoi eseguire ricerche utilizzando direttamente la barra degli indirizzi ("Awesome Bar"). Mozilla non riceve le tue query di ricerca. Riceviamo dati sulle tue interazioni con la funzione di ricerca in Firefox Focus e sul numero di ricerche che effettui tramite i nostri partner di ricerca. I dati delle query di ricerca vengono inviati al tuo fornitore di servizi di ricerca predefinito, che ha la propria informativa sulla privacy. 

* __Suggerimenti di ricerca__: Se l'opzione è abilitata, Firefox Focus invia le tue query di ricerca al tuo fornitore di servizi di ricerca per aiutarti a scoprire frasi comuni usate nelle ricerche da altri e migliorare la tua esperienza di ricerca. Questi dati non saranno inviati se il fornitore di servizi di ricerca selezionato non supporta i suggerimenti di ricerca.
