# Informativa sulla privacy di Firefox Focus e Firefox Klar

In vigore da martedì 22 aprile 2025
{: datetime="2025-04-22" }

## Noi di Mozilla riteniamo che la salvaguardia della privacy sia fondamentale per un buon funzionamento di Internet

Per questo Firefox Focus e Klar, così come tutti i nostri prodotti, sono stati creati in modo da offrire agli utenti maggiore controllo sulle informazioni condivise online e con noi. In questa Informativa sulla privacy spieghiamo quali dati trattiamo, come lo facciamo e per quali scopi. Quindi, spieghiamo come puoi esercitare le tue scelte sulle modalità di trattamento dei tuoi dati.

## Come Mozilla elabora i tuoi dati

### Per fornire i browser Firefox Focus e Klar

Focus e Klar elaborano i dati tecnici e di configurazione, nonché la cronologia di navigazione, i dati dei moduli web, i file temporanei di Internet e i cookie **sul tuo dispositivo** per fornire le funzionalità principali del browser, distinguere il tuo dispositivo dagli altri, ricordare e rispettare le tue impostazioni. Ciò significa che i dati rimangono nel tuo dispositivo, a meno che non sia indicato diversamente nella presente Informativa. I dati di navigazione vengono cancellati dal tuo dispositivo ogni volta che chiudi il browser.

Inoltre, se lo consenti, anche la tua posizione esatta può essere elaborata per le funzionalità di localizzazione di alcuni siti web come Google Maps; tali dati sono accessibili dal tuo dispositivo solo ai siti per i quali hai scelto di abilitarli e non vengono inviati ai server di Mozilla. Puoi toccare l'icona del cestino nella barra degli strumenti in qualsiasi momento per eliminare i dati di navigazione o aggiornare le [autorizzazioni di localizzazione](https://support.mozilla.org/kb/does-firefox-share-my-location-websites).

### Per fornire e migliorare la funzionalità di ricerca

Quando esegui una ricerca, la query di ricerca, le informazioni del dispositivo e i dati relativi alla tua posizione vengono elaborati dal motore di ricerca predefinito (secondo quanto previsto dall'[Informativa sulla privacy applicabile](#privacy-notices-for-search-providers)) per fornirti risultati di ricerca. Puoi anche scegliere di consentire al tuo motore di ricerca predefinito di fornirti suggerimenti di ricerca.

### Per mantenere e migliorare prestazioni e stabilità

Se Focus o Klar (su Android) dovessero riscontrare un problema imprevisto, il [Mozilla Crash Reporter](https://support.mozilla.org/kb/how-send-crash-report-firefox-android) ti chiederà se desideri inviarci informazioni, che possono includere i siti aperti al momento dell'arresto anomalo e altri dati di navigazione. Su iOS, i report sugli arresti anomali contengono meno informazioni e vengono inviati automaticamente per impostazione predefinita; puoi [modificare le impostazioni di iOS](https://support.mozilla.org/kb/ios-crash-reports-pref) in qualsiasi momento.

### Per migliorare la sicurezza

Utilizziamo il [servizio di navigazione sicura di Google](https://support.mozilla.org/kb/how-does-phishing-and-malware-protection-work) per tutelarti da download pericolosi e attacchi di phishing e verifichiamo le pagine web e i dati tecnici con le [autorità di certificazione](https://support.mozilla.org/kb/secure-website-certificate).

Per alcuni utenti, Focus e Klar indirizzano le richieste DNS a un servizio ricorsivo che ha accettato di aderire ai [rigidi standard di riservatezza di Mozilla per i servizi DNS ricorsivi](https://wiki.mozilla.org/Security/DOH-resolver-policy). Questo servizio garantisce una protezione aggiuntiva dalle violazioni della privacy alle reti locali, oltre che da alcuni attacchi alla sicurezza DNS. I registri di sistema delle richieste DNS vengono cancellati dal servizio entro 24 ore e sono utilizzati esclusivamente per finalità di risoluzione DNS. [Maggiori informazioni](https://support.mozilla.org/kb/firefox-dns-over-https#w_switching-providers) sul protocollo DNS over HTTPS (DoH).

### Per capire come viene utilizzato Firefox Focus

Raccogliamo una quantità minima di dati tecnici e relativi alle interazioni per capire quanti sono gli utenti attivi giornalieri di Focus. Per una panoramica tecnica dei dati raccolti con questo ping di utilizzo quotidiano, puoi consultare i dettagli di [Focus su Android](https://dictionary.telemetry.mozilla.org/apps/focus_android/pings/usage-reporting) e [Focus su iOS](https://dictionary.telemetry.mozilla.org/apps/focus_ios/pings/usage-reporting). Questi dati vengono conservati per un massimo di 25 mesi e puoi scegliere in qualsiasi momento di rinunciare all'invio del ping di utilizzo giornaliero nelle [impostazioni di raccolta dei dati](https://support.mozilla.org/kb/usage-ping-settings). Klar non raccoglie dati sugli utenti attivi giornalieri per impostazione predefinita, ma gli utenti di Klar possono acconsentire all'invio di tali dati nelle [impostazioni di raccolta dei dati](https://support.mozilla.org/kb/usage-ping-settings).

Puoi consultare maggiori dettagli sulle informazioni che raccogliamo per [Focus su Android](https://dictionary.telemetry.mozilla.org/apps/focus_android), [Focus su iOS](https://dictionary.telemetry.mozilla.org/apps/focus_ios), [Klar su Android](https://dictionary.telemetry.mozilla.org/apps/klar_android) o [Klar su iOS](https://dictionary.telemetry.mozilla.org/apps/klar_ios).

## Come condividiamo i tuoi dati personali

Per fornire i nostri servizi come sopra descritto, possiamo divulgare i tuoi dati personali a:

|  |  |
| ----- | ----- |
| Fornitori di motori di ricerca | Per offrirti una vasta scelta di motori di ricerca, abbiamo stipulato accordi contrattuali con diversi fornitori. |
| Entità controllate da Mozilla e relativi successori | In quanto azienda globale, condividiamo i dati con le affiliate e le filiali controllate da Mozilla. Potremmo anche dover divulgare i dati personali degli utenti nell'ambito di una transazione aziendale, come una fusione, un'acquisizione, una vendita di beni o una transazione simile. |

## Trasferimenti internazionali dei dati

Mozilla Corporation (e i relativi server) hanno sede negli Stati Uniti. Dal momento che siamo un'azienda globale, per fornire i servizi descritti nella presente Informativa sulla privacy, le informazioni che raccogliamo possono essere accessibili dalle sedi in cui si trova il nostro personale e i dati possono anche essere trasferiti in altre giurisdizioni come conseguenza della loro condivisione con i nostri partner. Ogni volta che i dati vengono trasferiti oltre i confini internazionali, ci assicuriamo di disporre di meccanismi adeguati (come le [clausole contrattuali standard](https://commission.europa.eu/law/law-topic/data-protection/international-dimension-data-protection/standard-contractual-clauses-scc_en#eu-standard-contractual-clauses) approvate dalla Commissione europea e da altre autorità competenti) per proteggere i tuoi dati personali. Puoi contattare [dpo@mozilla.com](mailto:dpo@mozilla.com) per avere informazioni sulle tutele adottate per i trasferimenti internazionali o per ottenere copie delle relative clausole contrattuali standard.

## I tuoi diritti e le tue scelte

### I tuoi diritti

Hai il diritto di:

1. Ricevere informazioni sui dati che trattiamo su di te, sul perché e sui soggetti con cui vengono condivisi (si tratta della presente Informativa)
2. Richiedere una copia dei dati che conserviamo su di te
3. Richiedere la portabilità dei tuoi dati
4. Richiedere la correzione di qualsiasi dato in nostro possesso che sia inesatto o incompleto
5. Richiedere la cancellazione di dati personali in nostro possesso (in determinate circostanze)
6. In alcuni casi, limitare o opporti al modo in cui utilizziamo i tuoi dati personali
7. Presentare un reclamo all'autorità competente per la protezione dei dati in caso di dubbi su come trattiamo i tuoi dati personali. Preferiremmo che ci contattassi prima direttamente (all'indirizzo [dpo@mozilla.com](mailto:dpo@mozilla.com)), ma puoi anche rivolgerti all'[autorità competente per la protezione dei dati nell'UE](https://www.edpb.europa.eu/about-edpb/about-edpb/members_en), oppure cercare (e contattare) l'autorità locale per la protezione dei dati personali.

Per avanzare una qualsiasi delle richieste di cui sopra in merito ai tuoi dati personali, puoi contattarci (Mozilla Corporation) tramite il nostro portale [Data Subject Access Request](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0); non discrimineremo mai nessuno per aver esercitato i propri diritti alla privacy. Per qualsiasi altra domanda in merito ai tuoi dati personali o alle nostre pratiche di privacy puoi contattarci all'indirizzo [compliance@mozilla.com](mailto:compliance@mozilla.com).

Se ti trovi nel Regno Unito o nello Spazio Economico Europeo, puoi anche contattare il nostro DPO all'indirizzo[dpo@mozilla.com](mailto:dpo@mozilla.com), o per posta ordinaria all'indirizzo:

Bird & Bird DPO Services SRL<br>
Avenue Louise 235 b 1<br>
1050 Brussels<br>
Belgium

Rispondiamo a tutte le richieste che riceviamo da persone che desiderano esercitare i loro diritti di protezione dei dati in conformità con le leggi applicabili in materia di protezione dei dati, e potremmo doverti chiedere ulteriori informazioni per confermare la tua identità prima di poter procedere con una tua eventuale richiesta.

### Le tue scelte

Puoi aggiornare le [impostazioni di raccolta dei dati](https://support.mozilla.org/kb/send-usage-data-firefox-mobile-browsers) in qualsiasi momento.

## Applicabilità (versione di Focus/Klar)

Questa informativa sulla privacy si riferisce alla più recente versione per uso generale di Focus o Klar distribuita da Mozilla. Se hai ottenuto Focus o Klar diversamente o se esegui una versione meno recente, la copia in uso può contenere aspetti relativi alla privacy differenti.

## Modifiche

Potremmo dover modificare questa informativa e le nostre comunicazioni, nel qual caso gli aggiornamenti saranno pubblicati online e aggiorneremo la data di entrata in vigore di questa comunicazione. Se le modifiche sono sostanziali, annunceremo anche la loro pubblicazione in modo più evidente mediante i canali solitamente utilizzati da Mozilla per questa funzione, come i blog e i forum.

## Tipi di dati definiti

| Tipi di dati | Descrizione | Esempi per utenti di Focus/Klar |
| ----- | ----- | ----- |
| Dati tecnici | Si tratta di informazioni sull'hardware che usi per accedere ai nostri servizi (ad esempio il computer desktop, lo smartphone o il tablet), sulle sue configurazioni e sul suo collegamento a Focus/Klar. | Tipo di dispositivo, sistema operativo, indirizzo IP, ISP (Internet Service Provider). |
| Impostazioni | Si tratta di preferenze o impostazioni personali relative alle modalità di fornitura dei servizi, come ad esempio le preferenze sulla privacy o le impostazioni della barra degli strumenti. Se non hai fatto alcuna scelta specifica, si tratterà delle impostazioni predefinite. | Impostazioni della Protezione antitracciamento avanzata, impostazioni dei cookie, autorizzazioni (posizione, fotocamera, microfono), personalizzazione della barra degli strumenti. |
| Dati sulle prestazioni del sistema | Si tratta di dati relativi al funzionamento dei servizi sul tuo dispositivo. | Utilizzo della memoria, velocità di rendering delle pagine. |
| Localizzazione | La tua posizione viene dedotta dal tuo indirizzo IP a livello di paese, città o regione. | Codice paese, città. |
| Posizione esatta | La tua posizione esatta (nel raggio di pochi metri). | Posizione esatta. |
| Lingua di preferenza | La tua lingua presunta o preferita (se indicata nelle impostazioni) per interagire con i nostri servizi. | Lingua. |
| Identificativi univoci | Si tratta di identificativi unici, che possono essere creati in vari momenti per gestire le tue interazioni con il servizio. | ID client, ID sessione. |
| Dati sulle interazioni | Si tratta di dati relativi al modo in cui utilizzi i nostri servizi, come ad esempio il numero di ricerche che hai effettuato. | Numero di clic, numero di ricerche effettuate, tempo di permanenza sulla pagina. |
| Dati di ricerca | Si tratta di dati relativi alle ricerche effettuate. | Termine di ricerca (“meteo attuale a Milano”). |
| Dati di navigazione | Si tratta di informazioni sui siti web e sugli URL che hai visitato. | URL specifici. |

## Basi legali

<table>
    <thead>
        <tr>
            <th>Per cosa utilizziamo i tuoi dati</th>
            <th>Quali dati elaboriamo</th>
            <th>Le nostre basi legali</th>
        </tr>
    </thead>
        <tr>
            <td>Per fornire il browser Firefox Focus e Klar</td>
            <td>Qualsiasi tipo di informazione può essere elaborata localmente sul tuo dispositivo.</td>
            <td>
                <p><strong>Contratto</strong> per fornirti le funzionalità necessarie a garantire l'operatività di Focus e Klar.</p>
                <p><strong>Legittimo interesse</strong> a far funzionare i dati sul tuo dispositivo.</p>
            </td>
        </tr>
        <tr>
            <td>Per fornire e migliorare la funzionalità di ricerca</td>
            <td>
                <ul>
                    <li>Localizzazione</li>
                    <li>Lingua di preferenza</li>
                    <li>Dati di ricerca</li>
                </ul>
            </td>
            <td><strong>Legittimo interesse</strong> a fornire funzionalità di ricerca.</td>
        </tr>
        <tr>
            <td>Per mantenere e migliorare funzionalità, prestazioni e stabilità</td>
            <td>
                <ul>
                    <li>Dati tecnici</li>
                    <li>Identificativi univoci</li>
                    <li>Prestazioni del sistema</li>
                    <li>Dati di navigazione</li>
                </ul>            
            </td>
            <td><strong>Consenso</strong> quando scegli di inviarci report sugli arresti anomali.</td>
        </tr>
        <tr>
            <td>Per migliorare la sicurezza</td>
            <td>
                <ul>
                    <li>Dati tecnici</li>
                    <li>Localizzazione</li>
                    <li>Identificativi univoci</li>
                    <li>Dati di navigazione (per DNS solo tramite HTTPs)</li>
                </ul>            
            </td>
            <td><strong>Legittimo interesse</strong> a fornire misure di sicurezza aggiuntive.</td>
        </tr>
        <tr>
            <td>Per capire come viene utilizzato Firefox</td>
            <td>
                <ul>
                    <li>Dati tecnici</li>
                    <li>Dati sulle interazioni</li>
                </ul>            
            </td>
            <td>
                <p><strong>Legittimo interesse</strong> a capire quanto viene utilizzato Focus e a svolgere attività aziendali come la redazione di rapporti e previsioni sull'utilizzo.</p>
                <p><strong>Consenso</strong> quando gli utenti di Klar acconsentono all'invio di questi dati per la reportistica sull'utilizzo.</td>
            </td>
        </tr>
    <tbody>
    </tbody>
</table>

## Informative sulla privacy per i provider di ricerca

[Google](https://policies.google.com/privacy)

[DuckDuckGo](https://duckduckgo.com/privacy)

[Amazon.com](https://www.amazon.com/gp/help/customer/display.html?nodeId=GX7NJQ4ZB8MHFRNJ)

[eBay.com](https://www.ebay.com/help/policies/member-behaviour-policies/user-privacy-notice-privacy-policy?id=4260)

[Wikipedia](https://foundation.wikimedia.org/wiki/Policy:Privacy_policy)
