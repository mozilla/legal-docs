## <span class="privacy-header-firefox">Informativa sulla privacy di Mozilla VPN</span> <span class="privacy-header-policy"></span>

In vigore dal mercoledì 20 ottobre 2021
{: datetime="2021-10-20" }

## Mozilla progetta i suoi prodotti dando priorità alla tua privacy.

Mozilla VPN protegge le connessioni a Internet del tuo dispositivo. Mozilla collabora con Mullvad per crittografare in modo sicuro e anonimo il tuo traffico su Internet.

Questa informativa sulla privacy spiega quali dati vengono raccolti da Mozilla VPN, come vengono condivisi e perché. Per quanto riguarda il modo in cui riceviamo, gestiamo e condividiamo le informazioni, puoi anche fare riferimento all'[Informativa sulla privacy di Mozilla](https://www.mozilla.org/privacy/).

## Cose da sapere

### Informazioni che raccogliamo {: #markup }

__Informazioni sull'account Firefox.__ Questo servizio richiede un account Firefox, che invia a Mozilla VPN il tuo indirizzo email, le impostazioni locali e l'indirizzo IP. Ulteriori informazioni sulle [procedure riguardanti i dati dell'account Firefox](https://www.mozilla.org/privacy/firefox/#firefox-accounts-join-firefox).

__Informazioni sulla posizione.__ Mozilla VPN riceve il tuo indirizzo IP dal tuo account Firefox quando ti registri e usi il servizio. Usiamo l'indirizzo IP per individuare la tua posizione approssimativa in quanto Mozilla VPN attualmente è disponibile solo in alcuni Paesi.

__Informazioni sul pagamento.__ Quando ti iscrivi a Mozilla VPN, il tuo addebito sarà gestito tramite uno dei nostri fornitori terzi di servizi di pagamento: Stripe, Apple, PayPal o Google Pay. Mozilla riceve un record del tuo account (che include l'indirizzo di fatturazione e le ultime quattro cifre del tuo metodo di pagamento) e lo stato del tuo abbonamento. Mozilla non memorizza i dettagli completi del pagamento. 

__Dati sulle campagne e di riferimento.__ Queste informazioni aiutano Mozilla VPN a comprendere l'efficacia delle campagne marketing. Al momento dell'installazione dell'app, Mozilla può temporaneamente ricevere il tuo indirizzo IP, oltre a dati sulla campagna e di riferimento, come le campagne pubblicitarie su cui hai fatto clic e il sistema operativo utilizzato, il tipo di dispositivo e la versione del sistema operativo. Mozilla condivide queste informazioni con Adjust, ma il tuo indirizzo IP non viene né condiviso né memorizzato. Leggi la documentazione [qui](https://github.com/mozilla-mobile/mozilla-vpn-client/blob/main/src/shared/adjust/adjust.md).

__Dati relativi alle interazioni.__ Mozilla riceve dati sulle tue interazioni con Mozilla VPN, incluso quando effettui l'accesso e quando richiedi l'elenco dei server.

__Dati tecnici.__ Mozilla riceve informazioni di base da Mozilla VPN in merito alla versione VPN installata e ai dispositivi su cui è installata, incluso il sistema operativo e la configurazione hardware. Quando Mozilla VPN si connette ai nostri server per autenticare e aggiornare il tuo account Mozilla VPN, il tuo indirizzo IP viene raccolto temporaneamente come parte dei log del server. Quando usi il servizio Mozilla VPN, il nostro partner Mullvad non mantiene alcun log sul server con le tue attività sulla rete.

Usiamo i dati per migliorare le prestazioni e la stabilità per i nostri utenti e per misurare la performance di Mozilla VPN.

### Informazioni che condividiamo {: #markup }

Mozilla VPN condivide dei dati per fornirti il servizio. Mozilla ha stipulato accordi scritti con l'azienda indicata di seguito, obbligandola contrattualmente a proteggere i tuoi dati. Ecco a chi ci affidiamo:

__Mullvad.__ Mullvad riceve il tuo traffico Internet per fornire il servizio. All'attivazione, Mozilla VPN provvede alla crittografia del tuo traffico Internet e lo invia a Mullvad. Mullvad si impegna a non tenere in registri nessuno dei dati che riceve. Ulteriori informazioni nell'[Informativa sulla privacy di Mullvad](https://mullvad.net/help/no-logging-data-policy/).

### Domande sulla privacy dei dati? {: #markup }

Molte delle informazioni che memorizziamo in merito ai nostri utenti con account Firefox sono facilmente accessibili accedendo all'account. [Qui](https://support.mozilla.org/products/privacy-and-security/user-control) puoi trovare ulteriori informazioni sulla gestione dei tuoi dati. Per inoltrare richieste, contattaci sul nostro [Portale per la richiesta di accesso ai dati personali](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0).

Per qualsiasi altra domanda in merito alle nostre pratiche di privacy puoi contattarci all'indirizzo compliance@mozilla.com.

Rispondiamo a tutte le richieste che riceviamo da individui che desiderano esercitare i propri diritti di protezione dei dati in osservanza delle leggi applicabili in materia.

Per supporto generale correlato alla VPN, puoi visitare i nostri [forum](https://support.mozilla.org/).
