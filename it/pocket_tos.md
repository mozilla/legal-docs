# Termini di servizio

*In vigore dal 15 febbraio 2024*
{: datetime="2024-02-15" }

Leggere attentamente i seguenti termini di servizio ("Accordo" o "Termini di servizio") prima di installare l'applicazione Pocket di o usare i prodotti o servizi forniti tramite l'applicazione, il software o il sito web (indicati collettivamente nel presente documento come "Tecnologie Pocket"). Le Tecnologie Pocket sono di proprietà di e concesse in licenza da Mozilla Corporation (indicata nel presente documento come "noi", "il nostro", "i nostri" o "Mozilla") e sono gestite dall'unità commerciale di Mozilla denominata "Pocket", che ha sviluppato applicazioni e servizi da utilizzare in relazione a una varietà di dispositivi e piattaforme, tra cui, a titolo esemplificativo, Windows, Mac, iPhone, iPad, Kindle Fire, Android, BlackBerry, Windows Phone, Chrome, Safari, Firefox e altri computer e dispositivi mobili. I presenti Termini di servizio costituiscono un accordo giuridicamente vincolate che regola l'utilizzo delle Tecnologie Pocket da parte dell'utente mediante qualunque tipo di piattaforma o dispositivo. Installando l'applicazione Pocket, visitando il nostro sito web o installando o usando le Tecnologie Pocket, l'utente accetta i presenti Termini di servizio. Se non si intende accettare i presenti termini, non installare la nostra applicazione, accedere al nostro sito web o usare alcuno dei nostri prodotti o servizi. Il presente Accordo include le seguenti disposizioni, alle quali è possibile accedere selezionando i rispettivi link indicati di seguito:

* [Il servizio Pocket](#service)
* [Concessione della licenza](#grant)
* [Proprietà](#ownership)
* [Limitazioni della licenza](#restrictions)
* [Informazioni fornite dall'utente](#info)
* [Violazione del copyright](#copyright)
* [Siti web, software e servizi di terze parti](#thirdparty)
* [Avvisi su diritti di proprietà](#prights)
* [Esclusioni di garanzia](#disclaimer)
* [Limitazione di responsabilità](#liability)
* [Indennizzi](#indemnification)
* [Controversie](#disputes)
* [Foro competente](#governinglaw)
* [Rinnovo automatico, pagamenti e rimborsi](#payments)
* [Politica di revoca di Pocket Premium](#cancellation)
* [Risoluzione](#termination)
* [Cessione](#assignment)
* [Separabilità](#severability)
* [Rapporti tra le parti](#relationship)
* [Forza maggiore](#majeure)
* [Intero accordo](#entire)
* [Accesso internazionale](#international)
* [Diritti limitati del governo degli Stati Uniti](#govtrights)
* [Accesso da parte di minori](#children)
* [Comunicazioni elettroniche](#communication)
* [Revisioni dell'Accordo](#revisions)
* [Informazioni sul copyright](#notice)

In caso di domande o dubbi in merito al presente Accordo, alle Tecnologie Pocket o all'abbonamento Pocket Premium, è possibile contattarci all'indirizzo email legal@getpocket.com, oppure all'indirizzo postale:  
Mozilla Corporation  
Att.: Pocket Business Unit  
149 New Montgomery St.  
4th Floor  
San Francisco, CA 94105, U.S.A.

## Il servizio Pocket {: #service }

L'applicazione software Pocket, i relativi file di supporto e la documentazione allegata (indicati collettivamente nel presente documento come "Applicazione Pocket") viene fornita esclusivamente per uso personale e non commerciale. I video, gli articoli e gli altri contenuti che si sceglie di salvare possono essere protetti da copyright e da altre leggi. Fare riferimento al sito web che si stava visitando quando si sono salvati tali contenuti per gli avvisi di copyright, le informazioni e le restrizioni che possono essere applicabili a tali contenuti.

Rispettiamo la proprietà intellettuale degli altri e chiediamo ai nostri utenti di fare lo stesso. Le Tecnologie Pocket consentono di visualizzare in differita su vari dispositivi e piattaforme contenuti a cui si era autorizzati ad accedere nel momento in cui sono stati salvati in Pocket. Come condizione per l'utilizzo delle Tecnologie Pocket, l'utente accetta di non usare le Tecnologie Pocket per violare diritti di proprietà intellettuale altrui. Ci riserviamo il diritto, in qualsiasi momento, a nostra esclusiva discrezione, con o senza preavviso, di chiudere gli account di, e bloccare l'accesso alle Tecnologie Pocket da parte di, qualsiasi utente che violi i diritti d'autore o altri diritti di proprietà intellettuale.

Offriamo un servizio in abbonamento a pagamento ("Pocket Premium") che, tra le altre cose, offre agli abbonati alcune funzionalità che non sono disponibili agli utenti della versione standard gratuita delle Tecnologie Pocket. Ogni abbonato a pagamento dispone di una libreria personale in cui viene conservata una copia d'archivio dei contenuti salvati per uso personale e non commerciale in un secondo momento. L'abbonamento al servizio Pocket Premium include anche altre funzioni, come la ricerca full-text dei contenuti salvati e i tag suggeriti per un elemento. L'abbonamento al servizio Pocket Premium è disponibile in piani mensili e annuali.

## Concessione della licenza {: #grant }

In base ai termini e alle condizioni del presente Accordo, concediamo all'utente un diritto e una licenza limitati, non esclusivi, personali, non trasferibili, non sublicenziabili e non commerciali che prevedono: (1) il download e l'uso di una copia dell'applicazione Pocket; e (2) la visualizzazione e l'uso delle Tecnologie Pocket, tra cui, a titolo esemplificativo, i prodotti e i servizi resi disponibili su o tramite l'applicazione Pocket o il nostro sito web. Nessun altro diritto o licenza di alcun tipo è concesso all'utente in virtù del presente documento in relazione alle Tecnologie Pocket. Nulla di quanto contenuto nel presente documento potrà essere interpretato come conferimento, per implicazione, preclusione o altro, di licenze o altre concessioni di diritti di utilizzo di brevetti, copyright, marchi di fabbrica, marchi di servizio, segreti commerciali o altri diritti di proprietà intellettuale, a eccezione di quanto espressamente previsto nel presente documento. Se si desidera fare un uso commerciale di una qualsiasi delle Tecnologie Pocket, è necessario stipulare preventivamente un accordo scritto separato con noi. La licenza qui fornita è valida fino alla sua cessazione. Questa licenza termina automaticamente se l'utente non rispetta i termini e le condizioni del presente Accordo. L'utente accetta di distruggere o cancellare in modo permanente tutte le copie delle Tecnologie Pocket al momento della risoluzione dell'Accordo.

## Proprietà {: #ownership }

Le Tecnologie Pocket, tra cui, a titolo esemplificativo ma non esaustivo, l'applicazione Pocket e tutti gli altri programmi, il testo, la grafica, i file e gli altri contenuti sono di proprietà di Mozilla e dei suoi licenziatari, tutelati da copyright, e protetti in tutto il mondo. Conserviamo tutti i diritti, i titoli e gli interessi relativi alle Tecnologie Pocket e a qualsiasi porzione di esse, tra cui, a titolo esemplificativo, tutti i brevetti, diritti di copyright, marchi commerciali (come Pocket®, il logo Pocket e la barra arcobaleno, solo per citarne alcuni), marchi di servizio, segreti commerciali e altri diritti di proprietà intellettuale, qualsiasi opera derivata delle Tecnologie Pocket, e qualsiasi Aggiornamento o copia delle stesse, indipendentemente dalla forma o dal supporto in cui o su cui l'originale o le copie possano successivamente essere trasmesse. Ai fini del presente Accordo, per "Aggiornamento" si intende qualsiasi modifica, correzione di errore, correzione di bug, nuova release, aggiornamento, patch o altro aggiornamento di o per l'applicazione Pocket. L'utente accetta di intraprendere qualsiasi azione ragionevolmente richiesta da noi per dimostrare, mantenere, far rispettare o difendere quanto sopra. L'utente si impegna a non intraprendere alcuna azione per mettere a repentaglio, limitare o interferire in alcun modo con la nostra proprietà e i nostri diritti relativi alle Tecnologie Pocket o a qualsiasi Aggiornamento o opera derivata. Questa licenza non costituisce una vendita dell'originale o di una copia di backup. Tutti i diritti sono riservati se non diversamente indicato.

## Limitazioni della licenza {: #restrictions }

L'accesso e l'uso delle Tecnologie Pocket sono soggetti al presente Accordo e a tutte le leggi e i regolamenti applicabili. L'utente non può: (1) modificare, tradurre, decodificare, decompilare, disassemblare o creare qualsiasi opera derivata basata sulle Tecnologie Pocket, compresi i file, le tabelle e la documentazione o qualsiasi parte di essi, oppure determinare o tentare di determinare qualsiasi codice sorgente, algoritmo, metodo o tecnica incorporati nell'applicazione Pocket o in qualsiasi parte di essa; (2) distribuire, concedere in licenza, trasferire o vendere, in tutto o in parte, una qualsiasi delle Tecnologie Pocket o eventuali opere derivate dalle stesse; (3) commercializzare, affittare o noleggiare le Tecnologie Pocket, o utilizzare le Tecnologie Pocket a fini pubblicitari o per effettuare qualsiasi sollecitazione commerciale; (4 ) utilizzare le Tecnologie Pocket per caricare o distribuire in qualsiasi modo file che contengano virus, file corrotti o qualsiasi altro software o programma simile che possa danneggiare il funzionamento di un computer altrui; (5) interferire o tentare di interferire con il corretto funzionamento delle Tecnologie Pocket, con qualsiasi transazione offerta in relazione alle Tecnologie Pocket o con qualsiasi altra attività da noi condotta, alterare il funzionamento del nostro sito web o di qualsiasi rete connessa alle Tecnologie Pocket, o aggirare qualsiasi misura da noi utilizzata per prevenire o limitare l'accesso alle Tecnologie Pocket; (6) sfruttare le Tecnologie Pocket in qualsiasi modo non autorizzato, incluso, ma non solo, lo sconfinamento o il sovraccarico della capacità della rete; (7) utilizzare robot, spider, scraper o altri mezzi automatizzati per accedere al nostro sito web o al nostro lavoro proprietario per qualsiasi scopo senza il nostro previo consenso scritto; (8) utilizzare le Tecnologie Pocket per raccogliere o acquisire informazioni personali su altri utenti delle Tecnologie Pocket; (9) intraprendere qualsiasi azione che imponga o possa imporre un carico irragionevole o sproporzionato sulla nostra infrastruttura; (10) condividere video, articoli o altri contenuti con un numero irragionevolmente elevato di persone, incluso, a titolo esemplificativo, l'invio di comunicazioni a raffica a un gran numero di destinatari o la condivisione di contenuti con persone sconosciute; (11) impersonare qualsiasi persona o entità o dichiarare falsamente o altrimenti travisare la propria affiliazione con una persona o entità; (12) utilizzare le Tecnologie Pocket, o qualsiasi altro servizio, prodotto o download disponibile in connessione con le Tecnologie Pocket per scopi illegali; (13) dichiarare di essere proprietari di una qualsiasi delle Tecnologie Pocket, inclusi i singoli file, i disegni e la documentazione; (14) rimuovere o alterare avvisi di proprietà, etichette, marchi o informazioni di identificazione di qualsiasi tipo presenti sulle Tecnologie Pocket; (15) incorporare le Tecnologie Pocket o qualsiasi parte di esse in altri programmi o prodotti; (16) utilizzare le Tecnologie Pocket per scopi diversi da quelli previsti dai termini e dalle condizioni del presente Accordo; o (17) copiare o riprodurre, in qualunque forma o con qualunque mezzo, qualsiasi parte delle Tecnologie Pocket (tranne che per effettuare una copia dell'applicazione Pocket solo a scopo di archiviazione o di backup e a condizione che tale copia contenga gli avvisi di copyright e di proprietà in forma inalterata). Ci riserviamo il diritto di negare il servizio, chiudere gli account o limitare l'accesso alle Tecnologie Pocket a nostra esclusiva discrezione.

## Informazioni fornite dall'utente {: #info }

L'utente accetta di leggere la nostra [Informativa sulla privacy](https://getpocket.com/privacy), che spiega che tipo di informazioni raccogliamo e cosa potrebbe accadere a tali informazioni, tra cui, a titolo esemplificativo, come tali informazioni vengono condivise e utilizzate. Anche se la nostra Informativa sulla privacy non è un accordo legale e non crea obblighi contrattuali, contiene informazioni che l'utente dovrebbe esaminare prima di utilizzare le Tecnologie Pocket. La nostra Informativa sulla privacy si applica alle informazioni raccolte, indipendentemente dal fatto che l'utente scelga o meno di leggerla. Non è necessario creare un account utente o fornire informazioni personali per visitare il nostro sito web. Tuttavia, è necessario creare un account utente per utilizzare la nostra applicazione o alcuni dei nostri servizi, come il salvataggio di video, articoli o altri contenuti in Pocket, o per iscriversi al nostro servizio di abbonamento a pagamento. Se si sceglie di creare un account utente, è necessario fornire alcune informazioni aggiornate, complete e accurate su di sé, come richiesto durante il processo di registrazione ("Dati di registrazione"), e sarà necessario mantenere tali informazioni sempre aggiornate, complete e accurate. L'utente garantisce che i suoi Dati di registrazione e tutte le altre informazioni che ci fornisce saranno veritiere, accurate e complete e che ha l'autorizzazione a fornire tali informazioni. L'utente ci autorizza a verificare i suoi Dati di registrazione in qualsiasi momento. Se i Dati di registrazione forniti dall'utente dovessero risultare non veritieri, inaccurati, non aggiornati o incompleti, ci riserviamo il diritto, a nostra esclusiva discrezione, di sospendere o chiudere l'account utente e l'accesso alle Tecnologie Pocket.

Se l'utente sceglie di creare un account, sarà responsabile di mantenere la riservatezza del proprio account e della propria password e di limitare l'accesso al proprio account. L'utente non può condividere la propria password o altre informazioni di accesso all'account con altre parti, temporaneamente o permanentemente, e accetta di assumersi la responsabilità di tutte le attività che si svolgono utilizzando il proprio account o la propria password, siano esse autorizzate o meno dall'utente stesso. L'utente accetta di comunicarci immediatamente eventuali usi non autorizzati del proprio account, dei Dati di registrazione o delle password, a seconda dei casi. Ci riserviamo il diritto di negare il servizio e/o chiudere gli account utente a nostra esclusiva discrezione.

Se l'utente decide di inviarci messaggi, feedback o dati, compresi, a titolo esemplificativo, idee, commenti, suggerimenti o domande su qualsiasi prodotto o servizio, tali informazioni saranno considerate non confidenziali. Non avremo obblighi di alcun tipo riguardo a tali informazioni e saremo liberi di riprodurre, utilizzare, divulgare e distribuire le informazioni ad altri senza limitazioni. Inoltre, saremo liberi di utilizzare qualsiasi idea, concept, know-how o tecnica contenuta in tali informazioni per qualsiasi scopo, incluso, ma non solo, lo sviluppo, la produzione e la commercializzazione di prodotti e servizi che incorporino tali idee, concept, know-how o tecniche. Le Tecnologie Pocket consentono agli utenti di condividere, salvare o pubblicare informazioni o materiali, oppure di comunicare o condividere in altro modo informazioni con altri utenti o persone. L'utente accetta di non condividere, salvare, inviare, pubblicare, mostrare, diffondere o comunicare in altro modo materiale diffamatorio, inaccurato, ingiurioso, minaccioso, offensivo, indecente, illegale o comunque discutibile, o materiale che violi qualsiasi legge federale, statale o locale negli Stati Uniti o in qualsiasi altra parte del mondo. L'utente è l'unico responsabile di ogni informazione condivisa, salvata, inviata, pubblicata, mostrata, diffusa o comunicata in altro modo attraverso le Tecnologie Pocket, anche nel caso in cui un reclamo dovesse sorgere dopo la cessazione del servizio. L'utente accetta che tutti i contenuti, i messaggi e le altre comunicazioni non siano considerati privati o sicuri e che tali contenuti, messaggi e comunicazioni possano essere letti dagli operatori e/o da altri agenti di Mozilla, indipendentemente dal fatto che ne siano o meno i destinatari. Se noi o chiunque altro chiedessimo all'utente di cessare di condividere video, articoli o altri contenuti con terzi o di cessare di comunicare con terzi tramite le Tecnologie Pocket, l'utente accetterà di ottemperare immediatamente a tale richiesta.

## Violazione del copyright {: #copyright }

I video, gli articoli e gli altri contenuti resi disponibili su siti web di terze parti possono essere protetti da copyright e da altre leggi. Alcuni contenuti non possono essere riprodotti, utilizzati per preparare opere derivate, distribuiti, riprodotti o mostrati pubblicamente senza l'autorizzazione scritta del titolare del diritto d'autore, salvo nella misura consentita dalle disposizioni sul "fair use" delle leggi statunitensi sul diritto d'autore, da altre limitazioni sui diritti d'autore esclusivi previste dalle leggi statunitensi sul diritto d'autore o da disposizioni analoghe di leggi straniere. Altri contenuti possono essere provvisti di permessi di riutilizzo. Fare riferimento al sito web che si stava visitando quando si sono salvati i contenuti per informazioni applicabili a tali contenuti.

L'utente dichiara e accetta che l'applicazione Pocket sarà utilizzata esclusivamente per uso personale e non commerciale in relazione ai contenuti dei siti web a cui ha il diritto di accedere e che l'applicazione Pocket non sarà utilizzata in violazione delle restrizioni pubblicate sul sito web in cui tali contenuti sono stati pubblicati. Alcuni siti web includono misure di sicurezza pensate per impedire l'accesso, e l'utente accetta di non intraprendere alcuna azione per eludere tali misure di sicurezza. Non controlliamo necessariamente i materiali pubblicati, trasmessi o salvati mediante le Tecnologie Pocket. Pubblicando, condividendo o salvando video, articoli o contenuti, l'utente dichiara di non violare i diritti d'autore, i marchi commerciali, i diritti alla privacy o altri diritti di proprietà intellettuale o legali di terzi. Se ci viene segnalato che un utente ha pubblicato, condiviso o salvato informazioni o materiali che presumibilmente non sono conformi al presente Accordo, possiamo, a nostra esclusiva discrezione, indagare sulla segnalazione e determinare se intraprendere altre azioni, tra cui, a titolo esemplificativo e non esaustivo, rimuovere o richiedere la rimozione delle informazioni o dei materiali pubblicati, condivisi o salvati da un utente. Ci riserviamo inoltre il diritto di chiudere l'account di qualsiasi utente che trasferisca o salvi contenuti in violazione del presente Accordo. Non ci riterremo in alcun modo responsabili nei confronti degli utenti per l'esecuzione o la mancata esecuzione di tali attività. L'utente può essere soggetto a sanzioni civili e penali, tra cui, a titolo esemplificativo e non esaustivo, danni pecuniari, qualora violi i termini del presente Accordo o violi i diritti legali di terzi.

Se si ritiene che il proprio lavoro protetto da copyright o il proprio marchio sia stato violato, si prega di contattarci e di fornire tutte le informazioni pertinenti a qualsiasi reclamo di violazione del copyright o del marchio. È possibile contattarci come descritto nella pagina [Report Copyright or Trademark Infringement](https://www.mozilla.org/about/legal/report-infringement/) di Mozilla.

## Siti web, software e servizi di terze parti {: #thirdparty }

I contenuti, i prodotti e i servizi disponibili tramite le Tecnologie Pocket includono materiali di terze parti non affiliate. Partecipiamo anche a iniziative congiunte di marketing e altri servizi con terze parti e il nostro sito web contiene link a siti di terze parti. Le Tecnologie Pocket si integrano inoltre, solo su richiesta dell'utente, con applicazioni e servizi software di terzi che consentono di salvare su Pocket da tali applicazioni di terzi e di utilizzare le informazioni raccolte per migliorare i servizi offerti da tali terzi. Tali terze parti possono offrire all'utente l'opportunità di installare l'applicazione Pocket o di utilizzare le Tecnologie Pocket da o attraverso i loro siti web o possono richiedere l'accesso o l'utilizzo dell'account utente Pocket o di altre informazioni in modo da poter personalizzare i servizi che forniscono all'utente. Ad esempio, se l'utente si trova su un sito web di terzi, può avere la possibilità di scaricare e installare l'applicazione Pocket oppure può essere reindirizzato al nostro sito web o avere accesso alle tecnologie Pocket. I terzi che stipulano contratti con noi sono indipendenti e non sono nostri agenti. Tali link vengono forniti solo per comodità. Non controlliamo e non siamo responsabili del contenuto, dei prodotti o dei servizi disponibili attraverso i siti web di terzi, compresi, senza limitazione, i siti web che offrono video, articoli o altri contenuti che l'utente sceglie di salvare su Pocket. Non siamo responsabili dell'esame o della valutazione dei contenuti di terzi. L'utente comprende e accetta che non garantiamo e non siamo responsabili per i materiali o i siti web di terzi. L'utente accetta inoltre di non utilizzare contenuti o materiali di terze parti in modo da ledere o violare i diritti di altre parti e che noi non siamo in alcun modo responsabili di tale utilizzo da parte dell'utente. L'utente accetta inoltre che, quando utilizza Pocket per salvare o visualizzare contenuti da YouTube, le sue attività relative a tali contenuti saranno vincolate anche dai [Termini di servizio di YouTube](https://www.youtube.com/t/terms).

Se l'utente ha sviluppato un'applicazione software ed è interessato a integrarla con le Tecnologie Pocket, deve sottoscrivere il nostro [Contratto di licenza API](https://getpocket.com/developer/docs/tos). Per maggiori informazioni, contattare legal@getpocket.com.

## Avvisi su diritti di proprietà {: #prights }

Tutti i marchi di fabbrica, i marchi di servizio, i loghi, i nomi commerciali e qualsiasi altra designazione proprietaria di Pocket utilizzati nel presente documento sono marchi di fabbrica o marchi registrati di Pocket. Tutti gli altri marchi di fabbrica, marchi di servizio, loghi, nomi commerciali e qualsiasi altra designazione proprietaria sono marchi di fabbrica o marchi registrati dei rispettivi titolari.

## Esclusioni di garanzia {: #disclaimer }

Compiamo sforzi ragionevoli per migliorare l'accuratezza e l'integrità delle Tecnologie Pocket, ma non siamo responsabili di errori, informazioni non aggiornate, imprecisioni, errori tipografici o di altro tipo. A prescindere da qualsiasi altra disposizione del presente Accordo, ci riserviamo il diritto di modificare, sospendere, rimuovere o disattivare l'accesso a una qualsiasi delle Tecnologie Pocket, ai contenuti o ad altri materiali che fanno parte delle Tecnologie Pocket in qualsiasi momento e senza preavviso. In nessun caso saremo responsabili di tali modifiche. Gli utenti registrati e in regola possono avere accesso limitato ai video, agli articoli o ad altri contenuti salvati su Pocket. Tale accesso è fornito solo come agevolazione e gli elementi salvati con Pocket possono essere cancellati in qualsiasi momento e per qualsiasi motivo. Non garantiamo e non ci assumeremo alcuna responsabilità per l'uso di Pocket o dei prodotti o servizi da noi forniti. Possiamo anche imporre limiti all'uso o all'accesso a determinate funzionalità o parti delle Tecnologie Pocket, per qualsiasi motivo e senza preavviso o responsabilità. Il nostro sito web, i nostri prodotti e i nostri servizi potrebbero non essere disponibili di tanto in tanto a causa di guasti meccanici, di telecomunicazioni, informatici o di altro tipo. Non possiamo prevedere o controllare quando tali interruzioni possano verificarsi e non possiamo controllarne la durata.

**LE TECNOLOGIE POCKET (COMPRESI, A TITOLO ESEMPLIFICATIVO, LA NOSTRA APPLICAZIONE, IL SOFTWARE, I PRODOTTI, I SERVIZI E IL SITO WEB) SONO FORNITI "COSÌ COME SONO" E CON TUTTI I DIFETTI. NON FORNIAMO ALCUNA DICHIARAZIONE O GARANZIA IN MERITO ALLA COMPLETEZZA, ALL'ACCURATEZZA, ALL'ADEGUATEZZA, ALL'IDONEITÀ, ALLA FUNZIONALITÀ, ALLA DISPONIBILITÀ O AL FUNZIONAMENTO DELLE TECNOLOGIE POCKET. L'UTENTE RICONOSCE CHE NON ABBIAMO IL CONTROLLO SULL'USO DELLE TECNOLOGIE POCKET DA PARTE DELL'UTENTE E NON GARANTIAMO LE PRESTAZIONI O I RISULTATI CHE POSSONO ESSERE OTTENUTI ATTRAVERSO L'USO DELLE TECNOLOGIE POCKET. L'UTENTE SI ASSUME TUTTI I RISCHI E LA RESPONSABILITÀ DELL'UTILIZZO DELLE TECNOLOGIE POCKET E DI EVENTUALI PERDITE O ERRORI NEI DATI O NELLE INFORMAZIONI. NELLA MISURA MASSIMA CONSENTITA DALLA LEGGE APPLICABILE, DECLINIAMO TUTTE LE GARANZIE, ESPRESSE O IMPLICITE, INCLUSE, A TITOLO ESEMPLIFICATIVO, LE GARANZIE IMPLICITE DI COMMERCIABILITÀ, IDONEITÀ PER UNO SCOPO PARTICOLARE E NON VIOLAZIONE, NONCHÉ QUALSIASI GARANZIA DERIVANTE DA UNA PRASSI O DALL'USO COMMERCIALE. SENZA LIMITARE QUANTO SOPRA, NON GARANTIAMO NÉ DICHIARIAMO CHE L'USO DELLE TECNOLOGIE POCKET DA PARTE DELL'UTENTE NON VIOLERÀ I DIRITTI DI TERZI, NÉ CHE LE TECNOLOGIE POCKET SARANNO DISPONIBILI PER L'ACCESSO O L'USO DA PARTE DELL'UTENTE, NÉ CHE IL FUNZIONAMENTO DELLE TECNOLOGIE POCKET SARÀ PRIVO DI ERRORI O ININTERROTTO. SI PREGA DI NOTARE CHE ALCUNE GIURISDIZIONI NON CONSENTONO L'ESCLUSIONE DI GARANZIE IMPLICITE, PERTANTO ALCUNE DELLE ESCLUSIONI DI CUI SOPRA POTREBBERO NON ESSERE APPLICABILI. INOLTRE, L'UTENTE PUÒ GODERE DI ALTRI DIRITTI CHE VARIANO DA STATO A STATO.**

## Limitazione di responsabilità {: #liability }

**VI SONO RISCHI INTRINSECI NELL'AFFIDARSI, UTILIZZARE O RECUPERARE QUALSIASI INFORMAZIONE TROVATA SU INTERNET, E INVITIAMO L'UTENTE AD ASSICURARSI DI AVER COMPRESO TALI RISCHI PRIMA DI USARE LE TECNOLOGIE POCKET O QUALSIASI SITO WEB CHE FORNISCA L'ACCESSO ALLE TECNOLOGIE POCKET. L'USO DELLE TECNOLOGIE POCKET È A RISCHIO DELL'UTENTE. NÉ MOZILLA, NÉ ALCUNA DELLE SUE SOCIETÀ CONTROLLANTI, CONTROLLATE O AFFILIATE, NÉ ALCUNO DEI LORO DIPENDENTI, FUNZIONARI O DIRETTORI, SARÀ RESPONSABILE PER QUALSIASI DANNO DIRETTO, INDIRETTO, PUNITIVO, INCIDENTALE, SPECIALE, CONSEQUENZIALE O DI ALTRO TIPO (INCLUSI, SENZA LIMITAZIONI, LA PERDITA DI DATI O INFORMAZIONI DI QUALSIASI TIPO, LA PERDITA DI AFFARI, LA PERDITA DI PROFITTI, L'INTERRUZIONE DELL'ATTIVITÀ, I COSTI DI COPERTURA O QUALSIASI ALTRO DANNO) DERIVANTE DA O IN QUALSIASI MODO CORRELATO AL PRESENTE CONTRATTO OPPURE ALL'USO O ALL'IMPOSSIBILITÀ DI USARE LE TECNOLOGIE POCKET, SIANO ESSI BASATI SU CONTRATTO, ILLECITO, RESPONSABILITÀ OGGETTIVA O ALTRO, ANCHE SE FOSSIMO STATI AVVISATI DELLA POSSIBILITÀ DI TALI DANNI. SI PREGA DI NOTARE CHE ALCUNE GIURISDIZIONI NON CONSENTONO L'ESCLUSIONE DI DETERMINATI DANNI, PERTANTO ALCUNE DELLE ESCLUSIONI DI CUI SOPRA POTREBBERO NON ESSERE APPLICABILI.**

## Indennizzi {: #indemnification }

L'utente accetta, a proprie spese, di indennizzare, difendere e manlevare Mozilla, le sue società controllanti, controllate e affiliate, e i loro funzionari, direttori, dipendenti, agenti, distributori e licenziatari, da e contro qualsiasi sentenza, perdita, difetto, danno, responsabilità, costo, reclamo, richiesta, causa e spesa (incluse, senza limitazione, ragionevoli spese legali, spese e onorari di periti) sostenuti, derivanti o in qualsiasi modo correlati alla violazione del presente Accordo, all'uso delle Tecnologie Pocket da parte dell'utente o a qualsiasi altro suo atto o omissione.

## Controversie {: #disputes }

**QUALSIASI CONTROVERSIA O RECLAMO DERIVANTE DA O RELATIVO IN QUALSIASI MODO ALL'USO DI UNA QUALSIASI DELLE TECNOLOGIE POCKET, INCLUSE, SENZA LIMITAZIONI, LE CONTROVERSIE RELATIVE AL SERVIZIO DI ABBONAMENTO POCKET PREMIUM, SARÀ RISOLTO MEDIANTE ARBITRATO VINCOLANTE, PIUTTOSTO CHE IN TRIBUNALE, A ECCEZIONE DEL FATTO CHE L'UTENTE PUÒ FAR VALERE LE PROPRIE RIVENDICAZIONI IN UN TRIBUNALE PER CONTROVERSIE DI MODESTA ENTITÀ, SE TALI RIVENDICAZIONI SONO AMMISSIBILI. AL PRESENTE ACCORDO SI APPLICANO LE LEGGI STATUNITENSI "FEDERAL ARBITRATION ACT" E "FEDERAL ARBITRATION LAW".**

**NELL'ARBITRATO NON C'È UN GIUDICE O UNA GIURIA E IL CONTROLLO DEL TRIBUNALE SU UN LODO ARBITRALE È LIMITATO. LA DECISIONE ARBITRALE, TUTTAVIA, PUÒ ASSEGNARE, SU BASE INDIVIDUALE, GLI STESSI DANNI E GLI STESSI PROVVEDIMENTI DI UN TRIBUNALE (INCLUSI, A TITOLO ESEMPLIFICATIVO, PROVVEDIMENTI INGIUNTIVI E DICHIARATIVI O DANNI STATUTARI) E DEVE ATTENERSI AI PRESENTI TERMINI DI SERVIZIO COME FAREBBE UN TRIBUNALE. L'ARBITRATO È PIÙ INFORMALE DI UNA CAUSA IN TRIBUNALE E CONSENTE UNA RILEVAZIONE PIÙ LIMITATA RISPETTO AL TRIBUNALE. IL COLLEGIO ARBITRALE DECIDERÀ SU TUTTE LE QUESTIONI, COMPRESE, A TITOLO ESEMPLIFICATIVO, QUELLE RELATIVE ALLA PORTATA E ALL'APPLICABILITÀ DELLA PRESENTE CLAUSOLA ARBITRALE.**

Per avviare una procedura di arbitrato, è necessario inviare una lettera con la richiesta di arbitrato e la descrizione del reclamo a: President, Mozilla Corporation/Pocket Business Unit, 149 New Montgomery Street, 4th Floor, San Francisco, CA 94105, U.S.A. A meno che l'utente e noi non concordiamo diversamente, qualsiasi arbitrato avrà luogo nella giurisdizione di residenza dell'utente. L'arbitrato sarà condotto da JAMS in conformità con le "Streamlined Arbitration Rules & Procedures" di tale organizzazione, se JAMS ha un ufficio nella giurisdizione in cui si svolge l'arbitrato. In caso contrario, l'arbitrato sarà condotto da un arbitro neutrale in conformità alle regole dell'American Arbitration Association (AAA), comprese le procedure supplementari dell'AAA per le controversie relative ai consumatori. Le norme JAMS e altre informazioni sono disponibili al seguente indirizzo [https://www.jamsadr.com](https://www.jamsadr.com) o chiamando il numero 1 800 352 5267. Le norme AAA e altre informazioni sono disponibili all'indirizzo www.adr.org o chiamando il numero 1 800 778 7879. Il pagamento di tutte le spese di registrazione, amministrazione e arbitrato sarà regolato dalle norme JAMS o AAA applicabili. Provvederemo a rimborsare prontamente il pagamento delle spese di registrazione, a meno che la richiesta di risarcimento non sia superiore a 10.000 USD, nel qual caso le spese di registrazione saranno a carico dell'utente. Se la richiesta di risarcimento è pari o inferiore a 10.000 USD, accettiamo che l'utente possa scegliere se l'arbitrato sarà condotto esclusivamente sulla base dei documenti presentati all'arbitro, attraverso un'udienza telefonica o un'udienza di persona, come stabilito dalle regole JAMS o AAA applicabili. Il collegio arbitrale avrà la facoltà di assegnare ragionevoli spese legali e costi (inclusi i costi dell'arbitrato e dei periti) alla parte vincente, ma richiederemo tali spese solo se il collegio arbitrale stabilisce che il reclamo dell'utente è futile.

**ENTRAMBE LE PARTI CONCORDANO CHE QUALSIASI PROCEDURA DI RISOLUZIONE DELLE CONTROVERSIE SARÀ CONDOTTA SOLO SU BASE INDIVIDUALE E NON IN UN'AZIONE COLLETTIVA, CONSOLIDATA O RAPPRESENTATIVA. SE, PER QUALSIASI MOTIVO, UNA RICHIESTA DI RISARCIMENTO DOVESSE ESSERE PRESENTATA IN TRIBUNALE ANZICHÉ IN SEDE DI ARBITRATO, ENTRAMBE LE PARTI RINUNCIANO A QUALSIASI DIRITTO A UN PROCESSO CON GIURIA.**

## Foro competente {: #governinglaw }

Utilizzando una qualsiasi delle Tecnologie Pocket, l'utente accetta che la legge statunitense sull'arbitrato "Federal Arbitration Act", le leggi federali applicabili e le leggi dello Stato della California, senza tener conto dei principi di conflitto di leggi, disciplinino i presenti Termini di servizio e ogni eventuale controversia che potrebbe insorgere tra l'utente e noi.

## Rinnovo automatico, pagamenti e rimborsi {: #payments }

L'abbonamento al servizio Pocket Premium a pagamento è disponibile in piani mensili e annuali. Ogni abbonamento a pagamento è valido per un solo account utente e non è consentito utilizzare l'abbonamento a pagamento con altri account utente. **L'ABBONAMENTO POCKET PREMIUM A PAGAMENTO SARÀ RINNOVATO AUTOMATICAMENTE E LA QUOTA DI ABBONAMENTO SARÀ ADDEBITATA ALLA FINE DI OGNI PERIODO DI ABBONAMENTO FINO ALLA REVOCA DA PARTE DELL'UTENTE. PER L'ADDEBITO DELLA QUOTA DI ABBONAMENTO SARÀ USATO L'ULTIMO METODO DI PAGAMENTO REGISTRATO DALL'UTENTE.**Potremmo offrire un periodo di prova gratuito per Pocket Premium. Se ci si registra per una prova gratuita, verrà addebitato il costo dell'abbonamento al termine del periodo di prova gratuita e alla fine di ogni periodo di abbonamento successivo fino alla revoca.

Ci riserviamo il diritto di addebitare in futuro l'uso dei nostri servizi che attualmente sono disponibili gratuitamente. Il costo per l'utilizzo di un servizio verrà addebitato solo agli utenti che abbiano scelto un piano di abbonamento a pagamento. Forniremo agli utenti notifica di qualsiasi modifica sostanziale dei termini e delle condizioni applicabili al servizio di abbonamento almeno trenta giorni prima dell'entrata in vigore di tale modifica. Continuando a utilizzare i nostri servizi dopo l'entrata in vigore della modifica, l'utente accetta i nuovi termini.

Non effettuiamo rimborsi per gli abbonamenti pagati tramite iTunes o Google Play. Se l'utente paga l'abbonamento attraverso il nostro sito web, possiamo, a nostra esclusiva discrezione, fornire un rimborso proporzionale per la parte non utilizzata del periodo di abbonamento.

## Politica di revoca di Pocket Premium {: #cancellation }

È possibile revocare l'abbonamento in qualsiasi momento. **Se l'utente revoca o decide di non rinnovare, al momento della revoca o al termine del periodo di abbonamento verrà declassato al servizio gratuito, a seconda dei casi. Se l'utente non paga puntualmente l'abbonamento a pagamento, ci riserviamo il diritto di sospendere l'abbonamento o di ridurre il livello del servizio al servizio gratuito. PER REVOCARE L'ABBONAMENTO, INVIARE UN'EMAIL A CANCEL@GETPOCKET.COM, OPPURE SEGUIRE LE ISTRUZIONI PER LA REVOCA DISPONIBILI SUL NOSTRO SITO WEB.**

## Risoluzione {: #termination }

Il presente Accordo è efficace a meno che e fino a quando non venga risolto come espressamente previsto nel presente documento. Possiamo risolvere il presente Accordo in qualsiasi momento e possiamo farlo immediatamente senza preavviso, senza alcuna responsabilità nei confronti dell'utente, e di conseguenza negargli l'accesso alle Tecnologie Pocket, a nostra esclusiva discrezione, se l'utente non ha rispettato o sospettiamo che non abbia rispettato qualsiasi termine o disposizione del presente Accordo. In caso di risoluzione del presente Accordo, l'utente dovrà distruggere prontamente tutti i materiali scaricati o ottenuti in altro modo da noi, nonché tutte le copie di tali materiali. La risoluzione del presente Accordo non costituisce una deroga ad alcuna violazione del presente Accordo e non esonera l'utente da alcuna responsabilità in caso di violazione degli obblighi previsti dal presente Accordo.

Al momento della cessazione di un abbonamento a pagamento, tutti i dati memorizzati come parte dell'abbonamento a pagamento (comprese, ad esempio, le copie dei contenuti nella libreria permanente) saranno conservati per 30 giorni. Dopo tale periodo di 30 giorni, non avremo alcun obbligo di conservare tali dati.

## Cessione {: #assignment }

Il presente Accordo non può essere ceduto, in tutto o in parte, volontariamente, per effetto di legge o in altro modo, dall'utente senza il nostro previo consenso scritto. Fatta salva la disposizione precedente, i diritti e le responsabilità delle parti del presente contratto sono vincolanti per le parti stesse e per i loro rispettivi successori e cessionari. Qualsiasi tentativo di cessione non conforme alla presente sezione sarà nullo.

## Separabilità {: #severability }

Se l'applicazione di qualsiasi disposizione del presente Accordo a particolari fatti o circostanze sarà ritenuta non valida o non applicabile da un arbitro o da un tribunale, allora (a) la validità e l'applicabilità di tale disposizione in relazione a qualsiasi altro fatto o circostanza particolare e la validità di altre disposizioni del presente Accordo non saranno in alcun modo influenzate o pregiudicate da ciò, e (b) tale disposizione sarà applicata nella massima misura possibile in modo da realizzare l'intento delle parti e riformata senza ulteriori azioni delle parti nella misura necessaria a rendere tale disposizione valida e applicabile.

## Rapporti tra le parti {: #relationship }

Nulla di quanto contenuto nel presente Accordo potrà essere considerato o interpretato come la creazione di una joint venture, una partnership, un'agenzia, un rapporto di lavoro o un rapporto fiduciario tra le parti. Né le parti né i loro agenti hanno alcun tipo di autorità per vincolare l'altra parte in qualsiasi modo, e il rapporto tra le parti è, e continuerà a essere, quello di contraenti indipendenti.

## Forza maggiore {: #majeure }

Non saremo ritenuti responsabili né avremo alcuna responsabilità per eventuali ritardi o mancate prestazioni nella misura in cui siano dovuti a circostanze impreviste o a cause al di fuori del nostro ragionevole controllo, tra cui, a titolo esemplificativo e non esaustivo, cause di forza maggiore, terremoti, incendi, inondazioni, embarghi, controversie di lavoro e scioperi, sommosse, guerre, novità nella fabbricazione del prodotto o altri problemi imprevisti di sviluppo del prodotto, nonché atti di autorità civili e militari.

## Intero accordo {: #entire }

Il presente Accordo costituisce l'intero accordo tra le parti in merito all'oggetto dello stesso e sostituisce tutte le dichiarazioni, le discussioni, le proposte, le trattative, le condizioni, gli accordi e le comunicazioni precedenti o contemporanee, sia orali che scritte, tra le parti in merito all'oggetto del presente Accordo e tutte le precedenti consuetudini commerciali o industriali. Nessun emendamento o modifica di qualsiasi disposizione del presente Accordo sarà efficace se non in forma scritta e firmata da un firmatario debitamente autorizzato da Mozilla e dall'utente.

## Accesso internazionale {: #international }

Le Tecnologie Pocket possono essere accessibili da paesi diversi dagli Stati Uniti. Controlliamo e gestiamo le Tecnologie Pocket da uffici situati negli Stati Uniti e tutti i server che le rendono disponibili risiedono negli Stati Uniti. Non forniamo alcuna dichiarazione o garanzia che le Tecnologie Pocket siano adatte all'uso o all'accesso in altri luoghi. L'accesso e l'utilizzo delle Tecnologie Pocket al di fuori degli Stati Uniti sono lasciati all'iniziativa degli utenti, che sono i soli responsabili del rispetto delle leggi e dei regolamenti statunitensi e locali, se e nella misura in cui tali leggi sono applicabili.

L'utente non può utilizzare, esportare, riesportare, importare o trasferire le Tecnologie Pocket se non come autorizzato dalle leggi degli Stati Uniti, dalle leggi della giurisdizione in cui ha ottenuto le Tecnologie Pocket e da qualsiasi altra legge applicabile. In particolare, ma senza limitazioni, le Tecnologie Pocket non possono essere esportate o riesportate: (a) in qualsiasi paese sottoposto a embargo da parte degli Stati Uniti; oppure (b) a chiunque figuri nell'elenco dei cittadini specialmente designati del Dipartimento del Tesoro degli Stati Uniti o nell'elenco delle persone o entità bandite del Dipartimento del Commercio degli Stati Uniti. Utilizzando le Tecnologie Pocket, l'utente dichiara e garantisce di non trovarsi in alcuno di tali paesi o di tali elenchi. L'utente non può inoltre utilizzare le Tecnologie Pocket per scopi vietati dalla legge statunitense, tra cui lo sviluppo, la progettazione, la fabbricazione o la produzione di missili o armi nucleari, chimiche o biologiche. Ci riserviamo il diritto di limitare, a nostra esclusiva discrezione, la disponibilità delle Tecnologie Pocket o di qualsiasi parte di esse, a qualsiasi persona, area geografica o giurisdizione, in qualsiasi momento.

Ci riserviamo il diritto di limitare, a nostra esclusiva discrezione, la disponibilità delle Tecnologie Pocket o di qualsiasi parte di esse, a qualsiasi persona, area geografica o giurisdizione, in qualsiasi momento.

## Diritti limitati del governo degli Stati Uniti {: #govtrights }

Se questo prodotto è stato acquistato in base ai termini di un contratto governativo, l'uso, la duplicazione e la divulgazione sono soggetti ai termini della presente licenza e alle seguenti limitazioni: suddivisione (c)(1)(ii) della clausola "Rights in Technical data and Computer Software" punti 252.227-7013 (contratti del Dipartimento della difesa); suddivisioni da (a) a (d) dei punti 52.227-19 (contratti di agenzie civili); e del contratto ADP Schedule applicabile (contratti GSA).

## Accesso da parte di minori {: #children }

Negli Stati Uniti, i produttori di dispositivi o altre terze parti ("Sponsor"), che forniscono a bambini di età inferiore ai 13 anni dispositivi che utilizzano le Tecnologie Pocket, devono impegnarsi a rispettare il Children's Online Privacy Protection Act ("COPPA") e, nella misura in cui è applicabile, il Family Educational Rights and Privacy Act ("FERPA"). Ciò significa che lo Sponsor deve informare i genitori/tutori delle informazioni che verranno raccolte e ottenere il consenso dei genitori/tutori prima di raccogliere e condividere con l'applicazione Pocket le informazioni personali di bambini di età inferiore ai 13 anni al fine di creare un account o utilizzare le Tecnologie Pocket. In circostanze appropriate, le scuole possono fornire tale consenso per conto dei genitori/tutori. Per ulteriori informazioni sulla conformità al COPPA, consultare il sito web della Federal Trade Commission all'indirizzo [https://www.ftc.gov/business-guidance/resources/complying-coppa-frequently-asked-questions](https://www.ftc.gov/business-guidance/resources/complying-coppa-frequently-asked-questions).

A eccezione di quanto previsto nel paragrafo precedente, le Tecnologie Pocket non sono destinate a persone di età inferiore ai 13 anni. Se l'utente ha un'età pari o superiore a 13 anni, ma inferiore a 18, deve esaminare il presente Accordo con il proprio genitore o tutore per assicurarsi di averlo compreso e accettato insieme al genitore o tutore.

## Comunicazioni elettroniche {: #communication }

Chi crea un account utente o ci invia delle email acconsente a ricevere comunicazioni da noi per via elettronica. Comunicheremo con l'utente tramite email o pubblicando avvisi sulle Tecnologie Pocket. L'utente accetta che tutti gli accordi, gli avvisi, le divulgazioni e le altre comunicazioni che gli forniamo elettronicamente soddisfino qualsiasi requisito legale che preveda la forma scritta di tali comunicazioni. L'utente accetta che possiamo inviargli messaggi di posta elettronica per informarlo di modifiche o aggiunte alle Tecnologie Pocket o al suo abbonamento a Pocket Premium, in merito a qualsiasi nostro prodotto o servizio, o per altri scopi che riteniamo appropriati.

## Revisioni dell'Accordo {: #revisions }

Possiamo, in qualsiasi momento, rivedere il presente Accordo. Se modifichiamo i Termini di servizio, pubblicheremo la modifica sul nostro sito web, attraverso le Tecnologie Pocket, o forniremo all'utente in altro modo una notifica della modifica. Prima di ogni utilizzo delle Tecnologie Pocket, l'utente è tenuto a rivedere i Termini di servizio per conoscere l'Accordo attuale a cui è vincolato. Per comodità dell'utente, la data di entrata in vigore del presente Accordo è riportata all'inizio del documento, in modo che l'utente possa facilmente verificare se è stato aggiornato dall'ultima volta che ha consultato i Termini di servizio. L'uso continuato delle Tecnologie Pocket da parte dell'utente costituisce l'accettazione del presente Accordo al momento di ogni utilizzo. Se i Termini di servizio modificati non sono accettabili per l'utente, il suo unico ricorso è quello di cessare l'utilizzo delle Tecnologie Pocket. Nonostante le disposizioni precedenti del presente paragrafo, nessuna revisione dei Termini di servizio sarà applicabile a qualsiasi controversia tra l'utente e Pocket sorta prima della data di tale revisione. I presenti Termini di servizio possono essere modificati solo per iscritto come indicato nel presente paragrafo e non possono essere modificati oralmente.

## Informazioni sul copyright {: #notice }

Copyright © 2012-2022 Mozilla Corporation. Tutti i diritti riservati.

