# Informativa sulla privacy di Common Voice 

In vigore dal 15 agosto 2019 {: datetime="2019-08-15" }

## Privacy

Quando Mozilla (noi) riceve tue informazioni, la [Politica sulla privacy Mozilla](https://www.mozilla.org/privacy) descrive come vengono gestiti tali dati.

* **Dati demografici.** Se lo desideri, puoi inviarci informazioni relative al tuo accento, età anagrafica e sesso. Tali informazioni ci aiutano a creare e migliorare strumenti e tecnologia di riconoscimento vocale.

* **Dati dell'account.** Per usare Common Voice non è necessario creare un account. Se decidi di creare un account, riceveremo il tuo nome utente e il tuo avatar (se lo invii). Il tuo indirizzo email viene associato ai tuoi dati demografici e alle tue interazioni, ma non viene condiviso pubblicamente. Vengono visualizzati dei tabelloni che riportano il numero di registrazioni effettuate dagli utenti. Puoi scegliere se apparire o meno su tali tabelloni. Puoi eliminare il tuo account in qualsiasi momento; in tal caso, il tuo nome utente e il tuo indirizzo email verranno rimossi.

* **Newsletter.** Se scegli di iscriverti alla nostra newsletter, riceveremo il tuo indirizzo email. L'iscrizione può essere annullata in qualsiasi momento; in tal caso, il tuo indirizzo email verrà eliminato dalla lista di distribuzione della newsletter.

* **Registrazioni vocali.** Le registrazioni vocali, insieme a eventuali dati demografici forniti facoltativamente, possono essere resi disponibili nel database di Common Voice per il pubblico uso e consumo, in base a quanto previsto dalla Creative Commons Zero License ([CC0](https://creativecommons.org/publicdomain/zero/1.0/)).

* **Testo.** Se invii frasi scritte, anch'esse possono essere rese disponibili nel database di Common Voice per il pubblico uso e consumo in basa alla [CC0](https://creativecommons.org/publicdomain/zero/1.0/), in accordo a tutti i nostri campioni. Tali frasi non verranno associate ai dati demografici da te inviati.), in accordo a tutti i nostri campioni. Tali frasi non verranno associate ai dati demografici da te inviati.

* **Dati relativi alle interazioni.** Utilizziamo Google Analytics per meglio comprendere come i nostri utenti interagiscono con l'app Common Voice o con il sito Web. Ad esempio, possiamo utilizzare i cookie per tracciare informazioni non identificabili, come il numero di campioni vocali registrati o ascoltati, le interazioni con i pulsanti e i menu e la durata delle sessioni.

* **Dati tecnici.** Utilizziamo Google Analytics per comprendere meglio come interagisci con l'app Common Voice o con il sito web. Ad esempio, possiamo utilizzare i cookie per tenere traccia di informazioni deidentificate, come il numero di campioni vocali che hai registrato o ascoltato, le interazioni con i pulsanti e i menu e la durata delle sessioni. Raccogliamo inoltre dati su URL e titolo delle pagine Common Voice da te visitate. Per continuare a migliorare l'esperienza Common Voice, raccogliamo informazioni sul tipo di browser utilizzato e sulla versione, sulle dimensioni del viewport e sulla risoluzione dello schermo. Tali dati ci consentono di comprendere come le persone interagiscono con Common Voice, per continuare a migliorare il progetto. Raccogliamo inoltre informazioni sulla tua posizione e sull'impostazione della lingua del tuo browser, per ottimizzare la tua esperienza con Common Voice. Se non desideri che i tuoi dati vengano raccolti da Google Analytics, puoi installare il [componente aggiuntivo del browser per disattivare Google Analytics](https://tools.google.com/dlpage/gaoptout), che interrompe la trasmissione dei dati a Google Analytics. 

[Per saperne di più](https://github.com/common-voice/common-voice/blob/main/docs/data_dictionary.md)

