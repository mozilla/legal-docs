# Condizioni di Common Voice 

In vigore dal 30 novembre 2018 {: datetime="2018-11-30" }

Tramite Common Voice, puoi donare la tua voce, frasi scritte e altre risorse necessarie a creare un database vocale open source utilizzabile da chiunque per realizzare innovative app di riconoscimento vocale per i dispositivi e per il Web.

La tua partecipazione a Common Voice è soggetta all'accettazione delle presenti Condizioni. 

## 1. Idoneità
Common Voice è un progetto aperto a chiunque abbia più di 19 anni. Se hai 19 anni o meno, è necessario il consenso di un genitore o tutore che deve sorvegliare la tua partecipazione a Common Voice. 

Il progetto Common Voice fa parte della Comunità Mozilla. Di conseguenza, se scegli di partecipare, accetti di seguire le [Linee guida di partecipazione alla Comunità Mozilla](https://www.mozilla.org/en-US/about/governance/policies/participation/). 

## 2. Contributi 
Il database Common Voice di Mozilla viene reso pubblicamente disponibile in base alla [Creative Commons CC0 Public Domain Dedication](https://creativecommons.org/publicdomain/zero/1.0/). Ciò significa che Mozilla ha rinunciato a qualunque diritto di copyright, nei termini consentiti dalla legge. Se scegli di partecipare a Common voice, è necessario che tu faccia lo stesso. Partecipando a Common Voice, accetti che Mozilla offra al pubblico tutti i tuoi Contributi (inclusi testo, registrazioni, convalide e feedback), in base a quanto previsto dalla [CC0](https://creativecommons.org/publicdomain/zero/1.0/) Public Domain Dedication. 

Per partecipare a Common Voice, Mozilla ti chiede inoltre di fornire due garanzie: 

per prima cosa, che i tuoi Contributi siano interamente creati da te;

secondo, che i tuoi Contributi non violino diritti di terze parti. 

Chiunque non sia in grado di fornire queste due garanzie, non può partecipare a Common Voice. 

## 3. Account
Per partecipare a Common Voice non è necessario creare un account. 

Se scegli di creare un account, Mozilla ti chiederà di fornire un indirizzo email e un nome utente di tua scelta. Se lo desideri, puoi anche fornire un avatar, così come alcuni dati demografici che ci possono aiutare a insegnare alle macchine a comprendere persone che hanno accenti diversi, o di età e sesso differenti e con un background dissimile.

Se fornisci informazioni per il tuo account, concedi a Mozilla tutte le autorizzazioni necessarie per: 
tenere traccia delle informazioni relative ai tuoi Contributi, quali registrazioni audio, testo e convalide; 
associare tali dati al tuo account, indirizzo email, nome utente e alle informazioni demografiche che fornisci;
rendere pubblici i tuoi Contributi, insieme a eventuali informazioni demografiche;
pubblicare metriche relative ai tuoi Contributi (come numero di registrazioni e lingue) insieme al tuo nome utente nella classifica.

Mozilla non pubblicherà il tuo indirizzo email. 

Puoi scegliere di non apparire nelle classifiche. In tal caso, Mozilla non pubblicherà dati relativi alle tue registrazioni in associazione al tuo nome utente. Tuttavia, Mozilla continuerà a rendere pubblicamente disponibili i tuoi testi e le tue registrazioni nell'ambito del progetto Common Voice e includerà informazioni sulle tue registrazioni nelle metriche generali pubblicamente disponibili.

## 4. Comunicazioni
Se ti abboni alle nostre newsletter o registri un account nell'ambito di Common Voice, potrai ricevere email in relazione al tuo account. 

## 5. Clausola di non responsabilità

Partecipando a Common Voice, accetti che Mozilla non sarà ritenuta in alcun modo responsabile per l'eventuale impossibilità di utilizzare Common Voice o per qualsiasi reclamo derivante dalla mancata applicazione delle presenti Condizioni. Nello specifico, Mozilla non sarà ritenuta responsabile per quanto segue:
danni indiretti, speciali, incidentali, consequenziali o esemplari;
danni diretti o indiretti per perdita di avviamento, interruzione di attività, perdita di profitti, perdita di dati, guasto o malfunzionamento di computer.

Qualunque responsabilità, ai sensi del presente accordo, è limitata a $500. 

Accetti di indennizzare e risarcire Mozilla per qualunque responsabilità o rivendicazione risultante dalla tua partecipazione a Common Voice. 

Mozilla fornisce il servizio “così come'è”. Mozilla declina specificamente qualsiasi garanzia giuridica e, in particolare, disconosce eventuali garanzie implicite di “commerciabilità”, “idoneità a un uso specifico”, “non violazione”, così come qualsiasi garanzia derivante da accordi, dall'uso o dalla pratica commerciale. 

## 6. Segnalazioni di violazioni
Se ritieni che qualcosa in Common Voice violi i tuoi diritti di copyright o relativi ai marchi commerciali, consulta la nostra [politica sulla segnalazione delle violazioni](https://www.mozilla.org/about/legal/report-infringement/).

## 7. Aggiornamenti 
Di tanto in tanto, Mozilla può decidere di aggiornare le presenti Condizioni. Le Condizioni aggiornate verranno pubblicate online. 

Il tuo uso continuato di Common Voice dopo la pubblicazione delle Condizioni aggiornate implica l'accettazione di tali modifiche. All'inizio di questa pagina verrà pubblicata la data di entrata in vigore delle presenti Condizioni, in modo che sia possibile identificare chiaramente l'aggiornamento più recente. 

## 8. Risoluzione 
Mozilla può sospendere o terminare l'accesso di qualunque utente a Common Voice in qualsiasi momento e per qualunque ragione. Se dovessimo decidere di sospendere o terminare il tuo accesso, cercheremo di avvisarti utilizzando l'indirizzo email associato al tuo account o al tuo successivo tentativo di accesso a Common Voice. 

Le registrazioni inviate a Mozilla rimarranno pubblicamente disponibili nell'ambito di Common Voice, anche se il tuo accesso viene terminato o sospeso. 

## 9. Foro competente
Alle presenti Condizioni si applica la legislazione della California. Le presenti Condizioni costituiscono l'intero accordo tra l'utente e Mozilla in relazione a Common Voice.
