# Termini di servizio MDN Plus

Versione 1.2, in vigore dal 1 novembre 2023
{: datetime="2023-11-01" }

MDN Plus è un servizio in abbonamento che fornisce funzionalità premium, come MDN offline, raccolte, temi e aggiornamenti (il "Servizio"). Ti preghiamo di leggere attentamente i seguenti Termini di servizio in quanto contengono importanti informazioni sull'utilizzo del Servizio.

## Requisiti di idoneità per usare il Servizio

Devi trovarti in un paese in cui il Servizio è disponibile. Al momento, il Servizio è disponibile negli Stati Uniti, in Canada, nel Regno Unito, in Germania, Francia, Italia, Spagna, Belgio, Austria, Svizzera, Paesi Bassi, Irlanda, Malesia, Nuova Zelanda e Singapore. Per utilizzare il Servizio è necessario un account Mozilla.

Per creare un account Mozilla, devi accettare i [Termini di servizio](https://www.mozilla.org/about/legal/terms/services/) e l'[Informativa sulla privacy](https://www.mozilla.org/privacy/mozilla-accounts/) dell'account Mozilla.

## La tua privacy

__La tua privacy.__ L'[Informativa sulla privacy di MDN Plus](https://www.mozilla.org/privacy/mdn-plus/) spiega quali informazioni vengono inviate quando utilizzi il Servizio e in che modo vengono gestite e condivise.

Mozilla è un'organizzazione globale e i nostri computer e quelli dei nostri fornitori di servizi possono trovarsi in Paesi diversi nel mondo inclusi gli Stati Uniti. Questo significa che i dati possono essere elaborati su server situati al di fuori del Paese in cui risiedi, in una nazione in cui le leggi potrebbero garantire un diverso livello di protezione. Fornendoci le tue informazioni, acconsenti a questo tipo di trasferimento dei dati.

## Autorizzazioni necessarie per fornire il Servizio

__Utilizzo del Servizio.__ Mozilla ti permette di usare il Servizio MDN Plus in base ai presenti Termini di servizio. Questa autorizzazione si estende esclusivamente all'uso personale. Non puoi trasferire, rivendere, concedere in sublicenza o sfruttare commercialmente il Servizio.

Accetti di conferire a Mozilla e tutti i diritti necessari per fornire il Servizio, incluso il trattamento dei dati che carichi sul Servizio o a cui accedi tramite esso, come note o altri tuoi contributi al sito web. Questo include inoltre l'invio di notifiche, così come il trattamento e la memorizzazione di tue informazioni, come pagine salvate ed etichette. Puoi trovare ulteriori informazioni sui dati trattati da Mozilla nell'[Informativa sulla privacy](https://www.mozilla.org/privacy/mdn-plus/) di MDN Plus.
Accetti inoltre di utilizzare il Servizio secondo quanto previsto dall'[Informativa sul corretto utilizzo](https://www.mozilla.org/about/legal/acceptable-use/) di Mozilla. Sei responsabile in prima persona dei contenuti che trasmetti e delle conseguenze che ne derivano.

__Feedback e suggerimenti.__ Se offri a Mozilla idee, suggerimenti o feedback su MDN Plus o sui servizi che usi tramite MDN Plus, fornisci a Mozilla il permesso di usarli gratuitamente e senza ulteriori obblighi.

__Proprietà intellettuale di Mozilla.__ Né Mozilla né i suoi licenziatari ti concedono alcun diritto di proprietà intellettuale sul Servizio non specificamente indicato nei presenti Termini. Ad esempio, i presenti Termini non concedono il diritto di utilizzare copyright, marchi commerciali o altre caratteristiche distintive del brand Mozilla o dei suoi licenziatari. Il software Mozilla viene distribuito in base alla versione corrente della Mozilla Public License, o di altre licenze similmente permissive.

Per ulteriori informazioni sul funzionamento di MDN Plus, puoi consultare il codice sorgente su cui si basa il servizio, [yari](https://github.com/mdn/yari), [kuma](https://github.com/mdn/kuma) e [infra](https://github.com/mdn/infra).

## Pagamento

__Pagamento.__ Offriamo MDN Plus come servizio in abbonamento con rinnovo automatico. Registrandoti, ci autorizzi ad addebitare i canoni di abbonamento del primo periodo di Servizio sul metodo di pagamento da te fornito. Il piano si rinnova automaticamente al termine di ogni periodo e ci autorizzi ad addebitare i canoni di abbonamento a ogni periodo successivo. Se smetti di pagare, sospenderemo immediatamente l'account e potremmo annullarlo dopo 2 mesi di mancato pagamento.

__Politica di rimborso di 30 giorni.__ La prima volta che ti iscrivi a MDN Plus tramite il sito web di Mozilla, se annulli l'account entro i primi 30 giorni, puoi richiedere un rimborso e Mozilla ti restituirà la somma corrispondente al primo periodo di abbonamento. Questa offerta si applica solo alla prima volta che ti abboni. Questo è in aggiunta a qualsiasi diritto concessoti dalle leggi a favore dei consumatori nel tuo Paese.

## Puoi annullare l'abbonamento in qualsiasi momento

__Annullamento.__ Puoi annullare il tuo abbonamento a MDN Plus in qualsiasi momento. A tal fine devi fare clic sul link "Annulla abbonamento" in qualsiasi email che ti inviamo oppure andare alla sezione [Abbonamenti a pagamento](https://subscriptions.firefox.com) del tuo account Mozilla e selezionare "Annulla" in corrispondenza di MDN Plus. Se scegli di annullare, il rinnovo automatico si interromperà, non ti verrà addebitata alcuna somma per periodi di pagamento futuri e perderai l'accesso al servizio al termine del ciclo di fatturazione corrente.

## Le conseguenze del tuo utilizzo del Servizio ricadono unicamente su di te

* Hai la responsabilità di garantire a Mozilla che l'utilizzo del Servizio da parte tua non violerà alcun diritto o non infrangerà alcuna legge.

* Nei limiti permessi dalla legge, accetti che Mozilla non venga ritenuta in alcun modo responsabile per l'eventuale impossibilità di utilizzare il Servizio, per le sue eventuali limitazioni o per qualsiasi reclamo derivante dall'applicazione dei presenti Termini. Mozilla declina specificamente qualsiasi garanzia per: danni indiretti speciali, incidentali, conseguenti o esemplari, nonché danni diretti o indiretti per perdita di avviamento, interruzione di attività, perdita di profitti, perdita di dati, guasto o malfunzionamento di computer. Qualunque responsabilità di Mozilla, ai sensi del presente accordo, è limitata a $500.

* Accetti di indennizzare e risarcire Mozilla per qualunque responsabilità o rivendicazione risultante dalla tua partecipazione a MDN Plus, nei limiti permessi dalla legge.

* Mozilla fornisce il servizio "così com'è". Nei limiti permessi dalla legge, Mozilla declina specificamente qualsiasi garanzia giuridica e, in particolare, disconosce eventuali garanzie implicite di "commerciabilità", "idoneità a un uso specifico", "non violazione", così come qualsiasi garanzia derivante da accordi, dall'uso o dalla pratica commerciale.

* La legislazione vigente nel tuo Paese potrebbe concederti ulteriori diritti. Nulla nei presenti Termini di servizio intende compromettere tali diritti, se applicabili.

## Aggiornamento o cessazione di questi termini

* __Mozilla può aggiornare questi termini.__ Di tanto in tanto, Mozilla può decidere di aggiornare i presenti Termini. Le Condizioni aggiornate verranno pubblicate online. L'uso continuato del Servizio implicherà l'accettazione di tali modifiche. All'inizio di questa pagina verrà pubblicata la data di entrata in vigore dei Termini, in modo che sia possibile identificare chiaramente l'aggiornamento più recente.

* __Risoluzione.__ I presenti Termini sono applicabili finché tu o Mozilla non deciderete di revocarli. Puoi scegliere di interromperne la validità in qualsiasi momento e per qualsiasi ragione, terminando l'utilizzo del Servizio e rimuovendo MDN Plus. Mozilla può sospendere o revocare l'accesso di qualunque utente al Servizio in qualsiasi momento e per qualunque ragione, inclusa l'eventuale decisione di Mozilla di cessare il Servizio. Se dovessimo decidere di sospendere o revocare il tuo accesso, cercheremo di avvisarti utilizzando l'indirizzo email associato al tuo account o al tuo successivo tentativo di accesso all'account.

Se revochiamo il tuo accesso al Servizio senza una causa specifica, potrai continuare ad accedere al Servizio per il ciclo di fatturazione attuale o ti rimborseremo il mese in corso. Tuttavia, ci riserviamo il diritto di revocare il tuo utilizzo del Servizio immediatamente se abbiamo ragionevole motivo di credere che tu abbia violato le Condizioni di utilizzo o abbia altrimenti violato i presenti Termini.

* __Legge applicabile.__ Il presente contratto è regolamentato dalle leggi dello stato della California, U.S.A., ad esclusione delle disposizioni sul conflitto di leggi della California. In caso di incoerenza tra la versione in lingua inglese del contratto e la versione tradotta, avrà priorità la versione in lingua inglese.

## Come contattare Mozilla:

Mozilla Corporation  
Att.: Mozilla - Legal Notices  
149 New Montgomery St.  
4th Floor  
San Francisco, CA 94105, U.S.A.  

legal-notices@mozilla.com

