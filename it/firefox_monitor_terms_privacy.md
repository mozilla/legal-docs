# Termini e privacy di Firefox Monitor
Versione 1.0, in vigore dal martedì 25 settembre 2018
{: datetime="2018-09-25" }

## 1. Introduzione

Firefox Monitor è un servizio fornito da Mozilla per promuovere la sicurezza online. Raccomandiamo vivamente ai nostri utenti di non riutilizzare le password, in quanto – qualora i loro account venissero compromessi – gli hacker potrebbero accedere ad altri account utilizzando le stesse credenziali. Poiché spesso le credenziali degli account vengono riutilizzate per registrarsi ad alti servizi, pensiamo che sia importante sapere quali account sono stati compromessi in violazioni di dati pubbliche.
 
## 2. Funzioni

Utilizzando il proprio indirizzo e-mail, è possibile eseguire una Scansione di base sul nostro sito web oppure registrarsi per ricevere un Report completo, Avvisi di violazione e Suggerimenti di sicurezza. 
* **Scansione di base –** Consente di visualizzare le violazioni pubbliche più conosciute. I risultati non includono le cosiddette “Violazioni sensibili” (ovvero quelle che includono dati di minori o di membri di siti di incontri o per adulti), per proteggere la privacy dei titolari di tali account.
* **Rapporto completo –** Include un elenco completo degli attacchi conosciuti, comprese le Violazioni sensibili.
* **Avvisi di violazione –** L'utente riceve una notifica nel caso il proprio indirizzo e-mail sia oggetto di una nuova violazione di dati.
* **Suggerimenti di sicurezza –** L'utente riceve occasionalmente suggerimenti di sicurezza online da Mozilla.

## 3. Responsabilità dell'utente 

Se si dovesse riscontrare una violazione dei propri account, è necessario aggiornare immediatamente le relative password e qualunque altra credenziale degli account interessati, così come di altri servizi che usano le stesse informazioni o informazioni simili. È responsabilità dell'utente proteggere i propri account online tramite password complesse e diversificate, domande di sicurezza, autenticazione a due fattori, gestori di password e altre misure di sicurezza.  

## 4. Privacy 

Quando Mozilla riceve informazioni dall'utente, la [Politica sulla privacy Mozilla](https://www.mozilla.org/privacy/) descrive come vengono gestiti tali dati. Ecco alcune cose da sapere su Firefox Monitor –

* Nel momento in cui l'utente si registra, noi (così come i nostri fornitori di servizi e-mail SalesForce e Amazon) riceviamo il relativo indirizzo e-mail da utilizzare come contatto in relazione al servizio Firefox Monitor, che include Report completi, Avvisi di violazione e Suggerimenti di sicurezza. L'utente può annullare la registrazione in qualsiasi momento. 
* I dati su cui si basa Firefox Monitor vengono forniti dal servizio [Have I Been Pwned?](https://haveibeenpwned.com/) 
* [Ulteriori informazioni](https://www.mozilla.org/privacy/websites/#cookies) sulla nostra politica relativa ai cookie, ai dati di analisi e su come rinunciare.
* [Ulteriori informazioni](https://blog.mozilla.org/security/2018/06/25/scanning-breached-accounts-k-anonymity/) sulle misure da noi intraprese per proteggere la privacy degli indirizzi e-mail dei nostri utenti. 

## 5. Diritti dell'utente e di Mozilla

I [Termini di utilizzo di siti web e comunicazioni](https://www.mozilla.org/about/legal/terms/mozilla/) regolano i siti web di Mozilla e le comunicazioni e-mail da noi inviate, incluse quelle di Firefox Monitor. **Tali termini includono indennizzo, esclusione di garanzia e limitazione di responsabilità.** Nonostante Firefox Monitor e il servizio [Have I Been Pwned?](https://haveibeenpwned.com/) facciano il possibile per avere sempre dati aggiornati, non vi è alcuna garanzia che le informazioni di cui dispongono sulle violazioni pubbliche di dati siano complete e tempestive.                           
