# Informativa sul corretto utilizzo

Si proibisce l’utilizzo di qualsiasi servizio di Mozilla per:

* Qualsiasi attività illegale o altrimenti in violazione delle leggi applicabili
* Minacciare, molestare altre persone o violare il loro diritto alla privacy; inviare comunicazioni non richieste; intercettare, monitorare o modificare comunicazioni non destinate all’utente
* Danneggiare gli utenti mediante l’utilizzo di virus, spyware o malware, worm, cavalli di troia, bombe a orologeria o altri codici o istruzioni potenzialmente dannosi
* Raggirare, ingannare, frodare, adescare oppure commettere o tentare di commettere furti di identità
* Partecipare a o promuovere scommesse illegali
* Umiliare, intimidire, incitare violenza o incoraggiare azioni pregiudizievoli contro persone o gruppi sulla base di età, genere, razza, etnia, nazionalità, religione, orientamento sessuale, disabilità, posizione geografica o altra categoria protetta
* Sfruttare o fare del male a minori
* Vendere, acquistare o pubblicizzare servizi o prodotti illegali o controllati
* Caricare, scaricare, trasmettere, visualizzare o concedere l’accesso a contenuti che includono descrizioni esplicite di atti sessuali o violenti
* Acquisire o raccogliere informazioni di identificazione personale senza il consenso degli interessati, inclusi, senza limitazioni, nomi di account e indirizzi email
* Impegnarsi in qualsiasi attività che interferisca con i servizi e prodotti di Mozilla o ne interrompa il funzionamento o l’efficacia (o quella dei server e delle reti connesse ai servizi di Mozilla)
* Violare copyright, marchi commerciali, brevetti o ledere i diritti di proprietà intellettuale di terze parti
* Violare i diritti relativi alla privacy o alla divulgazione di altre persone.

Non è consentito utilizzare alcun servizio Mozilla in violazione della presente Informativa sul corretto utilizzo o di qualsiasi altra condizione vincolante, comprese le licenze o i termini di servizio applicabili al servizio in questione. Si proibisce inoltre di vendere, rivendere o duplicare qualsiasi prodotto o servizio di Mozilla senza l’autorizzazione scritta di Mozilla.

Questo elenco ha fini puramente esemplificativi, non è definitivo e può essere periodicamente aggiornato. Mozilla si riserva il diritto di rimuovere qualsiasi contenuto o sospendere qualsiasi utente che violi le presenti condizioni.

Si rimanda inoltre l’utente alle [linee guida sulla partecipazione alla Comunità](https://www.mozilla.org/about/governance/policies/participation/) di Mozilla, che regolano la partecipazione alle comunità di Mozilla.
