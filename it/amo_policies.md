# Politiche AMO

Ultimo aggiornamento lunedì 18 marzo 2024
{: datetime="2024-03-18" }

[addons.mozilla.org (AMO)](https://addons.mozilla.org/) è una community online che ospita contenuti creati da utenti e sviluppatori di Firefox. Partecipando a questa community, accetti di rispettare i [Termini di utilizzo di siti web e comunicazioni](https://www.mozilla.org/about/legal/terms/mozilla/) di Mozilla e di sottostare all'[Informativa sulla privacy di siti web, comunicazioni e cookie](https://www.mozilla.org/privacy/websites/) di Mozilla.

Puoi scegliere di contribuire con estensioni, valutazioni, temi, raccolte o altri contenuti che gli altri membri della community possono utilizzare. Puoi inoltre caricare o aggiungere contenuti per creare un profilo utente su AMO. L'[Informativa sul corretto utilizzo](https://www.mozilla.org/about/legal/acceptable-use/) di Mozilla stabilisce le regole di comportamento degli utenti su tutti i prodotti e i siti web di Mozilla, compreso AMO. Inoltre, tutte le estensioni, i temi e le raccolte condivise su AMO devono essere conformi al [Contratto di distribuzione per i componenti aggiuntivi di Firefox](https://extensionworkshop.com/documentation/publish/firefox-add-on-distribution-agreement/), comprese le [Norme sui componenti aggiuntivi](https://extensionworkshop.com/documentation/publish/add-on-policies/) che forniscono gli standard tecnici, di privacy, di trasparenza e simili per i componenti aggiuntivi.

Se un utente condivide contenuti che violano queste politiche, possiamo rimuovere il contenuto da AMO e, in alcuni casi, limitare o sospendere l'account di chi ha commesso la violazione. Se desideri segnalare violazioni da parte di altri utenti, puoi farlo nei seguenti modi:

- Per estensioni, temi, raccolte e profili utente: visita la relativa pagina e fai clic sul pulsante "Segnala".
- Per valutazioni: fai clic sul link " Segnala" in fondo alla recensione.

I componenti aggiuntivi che non rispettano queste norme non sono consentiti e, se rilevati, saranno rimossi da AMO e/o disabilitati in Firefox. Per saperne di più su come vengono applicate le politiche sui contenuti di Mozilla, è possibile visitare la [pagina web dedicata alla moderazione dei contenuti di Mozilla](https://www.mozilla.org/about/legal/content-moderation).

