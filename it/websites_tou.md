# Termini di utilizzo di siti web e comunicazioni

23 giugno 2016

### Termini di utilizzo


#### 1\. Introduzione

Leggere attentamente e per intero i termini contenuti nel presente documento ("Termini"), poiché illustrano i diritti e le responsabilità dell'utente quando visita uno dei siti web di Mozilla ("Siti web") o i relativi feed, social media, newsletter ed email (insieme ai siti web, collettivamente "Comunicazioni"). Accedendo o registrandosi per ricevere Comunicazioni, l'utente accetta di rispettare i presenti Termini.

I nostri siti web includono domini multipli come mozilla.org, mozillians.org, firefox.com, mozillafestival.org, openstandard.com, openbadges.org e webmaker.org. L’utente potrà riconoscere i nostri siti web da soprannomi come Bugzilla@Mozilla, BMO, MozWiki, MoPad, Webmaker, MozReps, MDN, Marketplace, One and Done, SUMO e AMO.
Alcuni dei nostri siti web connettono l’utente a link, app o componenti aggiuntivi forniti da terze parti e soggetti a Termini separati.


#### 2\. Registrazione account

Alcuni siti web richiedono la registrazione per ottenere un account, in modo da accedere a ulteriori funzioni di un sito web o di un altro servizio Mozilla. Se applicabili, all’utente saranno presentati termini aggiuntivi. L’utente è responsabile di tutte le attività svolte dal proprio account.

Alcuni siti web consentono di creare un nome utente durante la procedura di registrazione. L’utilizzo del nome utente deve essere conforme alla nostra [Informativa sul corretto utilizzo](https://www.mozilla.org/about/legal/acceptable-use/).


#### 3\. Licenza per i Contenuti

Le nostre Comunicazioni includono contenuti come articoli, immagini, fotografie, commenti, codice software, clip audio e video e altri materiali (collettivamente “Contenuti”). I Contenuti sono creati da Mozilla, dai collaboratori ai progetti Mozilla e da altre fonti.

I Contenuti creati da Mozilla vengono in genere resi disponibili per la condivisione e il riutilizzo pubblici mediante licenze aperte quali Creative Commons (per i materiali espressivi) o la Mozilla Public License (per il codice software). Nella maggioranza dei casi, chiediamo ai collaboratori di Mozilla di rilasciare i Contenuti con licenze open source.

Parte dei Contenuti delle nostre Comunicazioni viene acquisito da fonti che proibiscono l’ulteriore utilizzo dei loro Contenuti senza previa autorizzazione. Ove possibile, all’interno dei Contenuti o nel piè di pagina del sito web apparirà un avviso con la licenza applicabile. L’utente accetta di attenersi a questi avvisi. Si tengano presenti le seguenti specifiche:

* Alcuni Contenuti indicano espressamente che l’autore non intende rendere applicabile una licenza aperta. In tal caso, l’utente dovrà contattare l’autore o un suo agente per ottenere l’autorizzazione all’utilizzo di tali Contenuti. Le domande sui contenuti creati da Mozilla possono essere inviate a: licensing@mozilla.org.
* Alcuni Contenuti includono marchi commerciali, veste grafica aziendale, loghi ed elementi distintivi dei marchi di Mozilla e di altre parti (“Marchi commerciali”). A eccezione di qualche limitata circostanza, i Marchi commerciali non possono essere usati senza previa autorizzazione scritta dei titolari. [Ulteriori informazioni sui marchi commerciali di Mozilla.](https://www.mozilla.org/foundation/trademarks/policy/)
* Il software utilizzato dai nostri siti web è concesso in licenza in base alla MPL o licenze open source analogamente permissive. Per ulteriori informazioni sulla licenza specifica, consultare il codice sorgente o l'archivio GitHub applicabile.


#### 4\. Invii di Contenuti

È possibile contribuire con propri Contenuti quando si interagisce con le nostre Comunicazioni, inviando, ad esempio, commenti su articoli, post su blog, codice, grafici o altro materiale scritto (individualmente "Invio"). Tranne se l'Invio viene effettuato in base a un accordo con Mozilla separato, nel qual caso vengono applicate le condizioni di tale accordo, allora

Per gli Invii ai progetti open source di Mozilla:

* L'utente accetta di concedere in licenza i propri Invii secondo i termini della licenza corrispondente del progetto open source specifico a cui sta contribuendo. Per ulteriori informazioni sulla licenza specifica, consultare il codice sorgente o l'archivio GitHub applicabile.

Per tutti gli altri Invii, l'utente accetta i termini elencati di seguito, in relazione a ciascun Invio:

* Dichiari e garantisci che ogni tuo Invio sarà conforme ai presenti Termini, all'[Informativa sul corretto utilizzo](https://www.mozilla.org/about/legal/acceptable-use/) di Mozilla e a eventuali altri termini che possono regolare l'Invio.
* L’utente concede a Mozilla una licenza non esclusiva, gratuita, globale e trasferibile in sub-licenza (ai collaboratori di Mozilla) per l’utilizzo del proprio Invio in relazione alle Comunicazioni e alla promozione, online e offline, della missione, dei prodotti e dei servizi di Mozilla.
* L’utente accetta che il proprio Invio sarà accessibile ad altri utenti registrati del servizio applicabile o al pubblico.
* Se l’Invio dell’utente contiene materiale espressivo o codice software, l’utente accetta di concederlo in licenza compatibilmente alla modalità prevista dal sito web a cui ha indirizzato l’Invio.
* L’utente dichiara e garantisce di avere i diritti necessari per concedere, a sua volta, i diritti concessi nel presente atto; inoltre, l’utente dichiara e garantisce che gli utilizzi previsti dai presenti Termini non costituiranno violazione dei diritti di proprietà, o di proprietà intellettuale, di terzi.
* L’utente comprende e accetta che Mozilla si riservi il diritto, a sua esclusiva discrezione, di rivedere, modificare o rimuovere ogni Invio che riterrà opinabile o in violazione di detti Termini.


#### 5\. Informativa sulla privacy e cookie

 L’[Informativa sulla privacy dei siti web, comunicazioni e cookie di Mozilla](https://www.mozilla.org/privacy/websites/) descrive in che modo vengono gestite le informazioni che riceviamo dagli utenti in relazione alle nostre Comunicazioni. L’Informativa sulla privacy spiega, ad esempio, che determinati cookie vengono inseriti nei nostri siti web e come disattivarli.


#### 6\. Comunicazioni ed eventi

Se l’utente si abbona alle newsletter o registra un account in relazione a uno dei nostri siti web, potrà ricevere email di natura commerciale da Mozilla in relazione al proprio account (ad esempio, aggiornamenti legali, relativi alla privacy o alla sicurezza).

Alcuni dei nostri siti web dispongono di strumenti online che consentono di inviare email ad altri. Ad esempio, l’utente può invitare i propri contatti a eventi mediante l’account Webmaker. L’utente accetta di non utilizzare in modo improprio gli indirizzi email di terzi (ad esempio, inviando spam).

Altri siti web, come MozReps e Webmaker, offrono strumenti online che consentono agli utenti di organizzare eventi fisici a cui tutti possono partecipare. Usare cautela e giudizio quando si partecipa agli eventi.


#### 7\. Segnalazioni di abuso

Per ulteriori informazioni su come segnalare una violazione di copyright o marchio commerciale, consultare: [https://www.mozilla.org/about/legal/report-infringement/](https://www.mozilla.org/about/legal/report-infringement/).

#### 8\. Fine; Cessazione

I presenti Termini continueranno a essere applicati fino alla cessazione da parte dell’utente o di Mozilla. L’utente potrà scegliere di interrompere la validità dei termini in qualsiasi momento e per qualsiasi ragione, cessando di utilizzare le nostre Comunicazioni e, se applicabile, eliminando il proprio account.

Mozilla può sospendere o interrompere l’accesso dell’utente alle Comunicazioni in qualsiasi momento o per qualsiasi motivo, incluso, senza limitazioni, nel caso in cui ragionevolmente ritenga che: (i) l’utente abbia violato questi Termini, la nostra Informativa sul corretto utilizzo o un’altra informativa applicabile; (ii) l’utente abbia creato un rischio di fatto o abbia esposto Mozilla a possibili rischi legali; oppure (iii) la fornitura di Comunicazioni all’utente da parte di Mozilla non sia più ritenuta commercialmente giustificabile.

In tutti questi casi, i presenti Termini saranno considerati conclusi, fatta eccezione per le seguenti sezioni, che continueranno a essere applicabili: Indennizzo, Esclusione di garanzia, Limitazione di responsabilità, Varie ed eventuali.


#### 9\. Indennizzo

L’utente accetta di difendere, indennizzare ed esonerare da ogni responsabilità Mozilla, i suoi appaltatori, collaboratori esterni, concessori di licenze e partner, così come i loro rispettivi dirigenti, funzionari, dipendenti e agenti (“Parti indennizzate”) da e contro qualsiasi rivendicazione di terzi e spese, inclusi gli onorari di avvocati, derivanti da o relative all’utilizzo delle Comunicazioni da parte dell’utente (incluso, senza limitazioni, dagli Invii dell’utente o dalla violazione di uno dei presenti Termini da parte dello stesso).


#### 10\. Esclusione di garanzia; Limitazione di responsabilità

LE COMUNICAZIONI SONO FORNITE "COSÌ COME SONO" CON TUTTI I DIFETTI. NELLA MISURA CONSENTITA DALLA LEGGE, MOZILLA E LE PARTI INDENNIZZATE ESCLUDONO CON LA PRESENTE OGNI GARANZIA, ESPRESSA O IMPLICITA, INCLUSE, SENZA LIMITAZIONI, GARANZIE CHE LE COMUNICAZIONI SIANO PRIVE DI DIFETTI, COMMERCIABILI, IDONEE A UNO SCOPO PARTICOLARE E CHE NON VIOLINO ALCUN DIRITTO. L’UTENTE SI ASSUME L’INTERO RISCHIO SIA PER QUANTO RIGUARDA LA SCELTA DI UTILIZZARE LE COMUNICAZIONI PER I PROPRI FINI, SIA PER LA QUALITÀ SIA PER LE PRESTAZIONI DELLE COMUNICAZIONI STESSE, INCLUSI, SENZA LIMITAZIONI, IL RISCHIO CHE IL SOFTWARE, L’HARDWARE O IL CONTENUTO DELL’UTENTE VENGA ELIMINATO O DANNEGGIATO, CHE QUALCUN ALTRO ACCEDA SENZA AUTORIZZAZIONE ALLE INFORMAZIONI DELL’UTENTE O CHE UN ALTRO UTENTE ABUSI O SI APPROPRI INDEBITAMENTE DELL’INVIO DELL’UTENTE. LA PRESENTE LIMITAZIONE SARÀ APPLICATA INDIPENDENTEMENTE DAL FALLIMENTO DELLO SCOPO ESSENZIALE DI QUALSIASI RIMEDIO. ALCUNE GIURISDIZIONI NON CONSENTONO L’ESCLUSIONE O LA LIMITAZIONE DELLE GARANZIE IMPLICITE, PERTANTO QUEST’ESCLUSIONE DI GARANZIA POTREBBE NON ESSERE APPLICABILE ALL’UTENTE.

FATTA ECCEZIONE PER QUANTO PREVISTO DALLA LEGGE, MOZILLA E LE PARTI INDENNIZZATE NON SARANNO RESPONSABILI PER NESSUN DANNO INDIRETTO, SPECIALE, INCIDENTALE, CONSEQUENZIALE O ESEMPLARE DERIVANTE O IN QUALSIASI MODO RELATIVO AI PRESENTI TERMINI O ALL’USO O ALL’INCAPACITÀ DI USARE LE COMUNICAZIONI, INCLUSI, SENZA LIMITAZIONI, DANNI DIRETTI E INDIRETTI PER PERDITA DI REPUTAZIONE, INTERRUZIONE DEL LAVORO, PERDITA DI PROFITTI, PERDITA DI DATI E GUASTI O MALFUNZIONAMENTI DEL COMPUTER, ANCHE NEL CASO IN CUI LE PARTI SIANO STATE AVVISATE DELLA POSSIBILITÀ DI TALI DANNI E INDIPENDENTEMENTE DALLA SPIEGAZIONE (CONTRATTO, ILLECITO E ALTRO) SUI CUI SI BASA TALE RIVENDICAZIONE. LA RESPONSABILITÀ COLLETTIVA DI MOZILLA E DELLE PARTI INDENNIZZATE IN BASE A QUESTO CONTRATTO, NON SUPERERÀ L’IMPORTO DI 500$ (CINQUECENTO DOLLARI USA). ALCUNE GIURISDIZIONI NON CONSENTONO L’ESCLUSIONE O LA LIMITAZIONE DEI DANNI INCIDENTALI, CONSEQUENZIALI O SPECIALI, PERTANTO QUESTA ESCLUSIONE E LIMITAZIONE POTREBBE NON ESSERE APPLICABILE ALL’UTENTE.


#### 11\. Modifiche ai presenti Termini

Mozilla potrà aggiornare i presenti Termini di volta in volta per integrare una nuova funzione delle Comunicazioni o per chiarire un provvedimento. I Termini aggiornati saranno pubblicati online. Se le modifiche sono sostanziali, annunceremo la loro pubblicazione mediante i canali solitamente utilizzati da Mozilla per questa funzione, come i post sui blog, i banner, le email o i forum. L’utilizzo continuato delle Comunicazioni da parte dell’utente dopo la data di entrata in vigore delle modifiche citate costituisce l’accettazione delle stesse. Per una maggiore praticità, la decorrenza della revisione verrà pubblicata all’inizio di questa pagina.

#### 12\. Varie ed eventuali

I presenti Termini costituiscono l’intero accordo tra Mozilla e l’utente relativamente all’utilizzo delle Comunicazioni e prevarranno su eventuali versioni precedenti degli stessi Termini. Le Comunicazioni e i presenti Termini sono governati dalle leggi dello Stato della California, USA, con esclusione delle disposizioni in materia di conflitto di leggi. Ogni rivendicazione o controversia insorgente dalle Comunicazioni o dai presenti Termini sarà soggetta all’esclusiva giurisdizione dei tribunali della contea di Santa Clara, California; l’utente acconsente alla giurisdizione personale dei tribunali citati. Se una qualsiasi parte dei presenti Termini sarà ritenuta non valida o non applicabile, le parti rimanenti resteranno in vigore a tutti gli effetti. In caso di conflitto tra una versione tradotta dei presenti Termini e la versione in lingua inglese, prevarrà la versione in lingua inglese. In caso di conflitto tra i presenti Termini e ulteriori termini pertinenti, prevarranno questi ultimi.

#### 13\. Contattateci

Mozilla  
Attn: Mozilla – Legal Notices  
149 New Montgomery Street  
4th Floor  
San Francisco, CA 94105  
USA  
Telefono: 650-903-0800  
Fax: 650-903-0875  
Legal-notices at mozilla.com
