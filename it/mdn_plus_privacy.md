## <span class="privacy-header-firefox">Informazioni sulla privacy di</span> <span class="privacy-header-policy"> MDN Plus</span>

Versione 1.2, in vigore dal 1 novembre 2023
{: datetime="2023-11-01" }

## Mozilla progetta i suoi prodotti dando priorità alla tua privacy.

MDN Plus è un servizio disponibile in abbonamento che offre funzionalità premium. MDN Plus fornisce agli sviluppatori un'esperienza personalizzata su MDN, per incrementare la loro produttività e migliorare le loro attività quotidiane.

Questa informativa sulla privacy spiega quali dati vengono raccolti da MDN Plus, come vengono condivisi e perché. Per quanto riguarda il modo in cui riceviamo, gestiamo e condividiamo le informazioni, puoi anche fare riferimento all'[Informativa sulla privacy di Mozilla](https://www.mozilla.org/privacy/).

## Cose da sapere

### Informazioni che raccogliamo {: #InfoWeCollect }

__Informazioni sull'account Mozilla.__ Il servizio richiede un account Mozilla, che fornisce a MDN Plus accesso di sola lettura a informazioni del profilo dell'account Mozilla, come ID utente, nome visualizzato, avatar, indirizzo email, impostazioni locali e abbonamenti attivi al prodotto. Ulteriori informazioni sulle [procedure riguardanti i dati dell'account Mozilla](https://www.mozilla.org/privacy/mozilla-accounts).

__Informazioni sull'account MDN Plus.__ Quando utilizzi le funzioni di MDN Plus, riceviamo i dati necessari per fornirti tali funzioni. Ad esempio, se hai configurato delle pagine salvate, riceviamo le tue pagine salvate.

__Informazioni sulla posizione.__ MDN Plus riceve il tuo indirizzo IP quando ti registri al servizio e lo utilizzi. Usiamo l'indirizzo IP per individuare la tua posizione approssimativa, in quanto MDN Plus attualmente è disponibile solo in alcuni Paesi.

__Informazioni sul pagamento.__ Quando ti iscrivi a MDN Plus, il tuo addebito sarà gestito tramite uno dei nostri fornitori terzi di servizi di pagamento: Stripe, Apple, PayPal o Google Pay. Mozilla riceve un record del tuo account (che include l'indirizzo di fatturazione e le ultime quattro cifre del tuo metodo di pagamento) e lo stato del tuo abbonamento. Mozilla non memorizza i dettagli completi del pagamento.

__Dati relativi alle interazioni.__ Mozilla riceve dati sulle tue interazioni con MDN Plus, incluso quando accedi e quando apporti modifiche al tuo account Mozilla, come modifiche all'indirizzo email o agli abbonamenti ai prodotti.

__Dati tecnici.__ Mozilla riceve informazioni di base da MDN Plus sul browser web utilizzato e sul sistema operativo su cui è eseguito. Quando MDN Plus si connette ai nostri server per autenticare e aggiornare il tuo account MDN Plus, il tuo indirizzo IP viene raccolto temporaneamente come parte dei log del server. 

Usiamo i dati per migliorare le prestazioni e la stabilità per i nostri utenti e per misurare la performance di MDN Plus.

MDN Plus non condivide nessuno dei tuoi dati con terze parti.

### Domande sulla privacy dei dati? {: #markup }

Molte delle informazioni che conserviamo sui nostri utenti di account Mozilla sono facilmente accessibili [dal tuo account](https://accounts.firefox.com/signin), dove puoi anche aggiornare le impostazioni di condivisione dei dati. Per inoltrare richieste relative ai tuoi dati personali, contattaci sul nostro [Portale per la richiesta di accesso ai dati personali](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0).

Per qualsiasi altra domanda in merito alle nostre pratiche di privacy puoi contattarci all'indirizzo compliance@mozilla.com.

Rispondiamo a tutte le richieste che riceviamo da individui che desiderano esercitare i propri diritti di protezione dei dati, indipendentemente dal luogo in cui risiedono. La tua richiesta verrà accolta, a meno che un requisito legale non ci impedisca di farlo o si applichi un'eccezione legale.

Per supporto generale correlato a MDN Plus, puoi visitare i nostri [forum](https://support.mozilla.org/) .

