# Servizi Mozilla in abbonamento | Informativa sulla privacy

Versione 1.2, in vigore dal 31 maggio 2024
{: datetime="2024-05-31" }

## Mozilla progetta i suoi prodotti dando priorità alla tua privacy.

__Mozilla VPN__ protegge le connessioni a Internet del tuo dispositivo. Mozilla collabora con Mullvad per crittografare in modo sicuro e anonimo il tuo traffico su Internet.

__Mozilla Monitor__ è in grado di monitorare se uno dei tuoi account è stato oggetto di violazioni pubbliche di dati. In alcune aree geografiche, può anche aiutarti a cercare e rimuovere le tue informazioni dai siti web. 

__Firefox Relay__ protegge la tua identità con il mascheramento sicuro delle email e, in alcune aree geografiche, dei numeri telefonici. I nostri alias per numeri di telefono e posta elettronica, sicuri e facili da usare, aiutano a mantenere la tua identità privata. Ti permettono di creare nuovi account in modo anonimo, bloccare messaggi spam e chiamate indesiderate, e ricevere solamente le email che desideri nella tua casella di posta.  

Questa informativa sulla privacy spiega quali dati vengono raccolti da Mozilla VPN, Mozilla Monitor e Firefox Relay, come vengono condivisi e perché. Per quanto riguarda il modo in cui riceviamo, gestiamo e condividiamo le informazioni, puoi anche fare riferimento all'[Informativa sulla privacy di Mozilla](https://www.mozilla.org/privacy/).

## Cose da sapere

__Informazioni sull'account Mozilla.__ Questi servizi richiedono un account Mozilla, che invia a Mozilla il tuo indirizzo email, le impostazioni locali e l'indirizzo IP. Ulteriori informazioni sulle [procedure riguardanti i dati dell'account Mozilla](https://www.mozilla.org/privacy/mozilla-accounts/).

__Informazioni sul pagamento.__ Quando ti iscrivi a servizi che richiedono un abbonamento a pagamento, il tuo addebito sarà gestito tramite uno dei nostri fornitori terzi di servizi di pagamento: Stripe, Apple, PayPal o Google Pay. Mozilla riceve un record del tuo account (che include l'indirizzo di fatturazione e le ultime quattro cifre del tuo metodo di pagamento) e lo stato del tuo abbonamento. Mozilla non memorizza i dettagli completi del pagamento.

### Mozilla VPN {: #vpn }

__Dati relativi alle interazioni.__ La raccolta dei dati sulle interazioni è disattivata per impostazione predefinita. Se decidi di attivarla, Mozilla riceverà dati sulle tue interazioni con Mozilla VPN. Ad esempio, saremmo in grado di sapere se hai escluso alcune app dalla protezione (ma non quali), su quanti dispositivi stai utilizzando il tuo abbonamento Mozilla VPN e se hai attivato o meno la funzione di blocco degli annunci. Per una rassegna completa delle nostre applicazioni di telemetria, puoi trovare maggiori informazioni nei [dati relativi alle interazioni VPN](https://dictionary.telemetry.mozilla.org/apps/mozilla_vpn). Usiamo i dati relativi alle interazioni per migliorare le prestazioni e la stabilità per i nostri utenti e per misurare la performance dei servizi.

Inoltre, per aiutarci a comprendere l'efficacia delle nostre campagne marketing, Mozilla può ricevere il tuo indirizzo IP, oltre a dati sulla campagna e di riferimento, come le campagne pubblicitarie su cui hai fatto clic e il sistema operativo utilizzato, il tipo e l'identificativo del dispositivo e la versione del sistema operativo. Mozilla condivide queste informazioni con Adjust, ma il tuo indirizzo IP non viene né condiviso né memorizzato. Per saperne di più, consulta la [documentazione di Adjust](https://github.com/mozilla-mobile/mozilla-vpn-client/blob/main/src/adjust/adjust.md).

__Dati tecnici.__ In tutti i servizi, il tuo indirizzo IP viene temporaneamente memorizzato nei registri del nostro server per 90 giorni. Per quanto riguarda VPN, Mozilla riceve anche informazioni sulla versione installata del software client di Mozilla VPN e sui dispositivi su cui è installata, incluso il sistema operativo e la configurazione hardware. Usiamo i dati tecnici per migliorare le prestazioni e la stabilità per i nostri utenti e per misurare la performance dei servizi. 

Inoltre, se hai fornito il consenso alla raccolta dei dati all'interno dell'applicazione, il nostro partner Sentry.io riceverà dati tecnici per il monitoraggio degli errori e delle prestazioni. Per ulteriori informazioni, consulta l'[Informativa sulla privacy di Sentry.io](https://sentry.io/privacy/).

__Dati sulla posizione.__ Quando ti iscrivi e utilizzi i servizi, Mozilla riceve il tuo indirizzo IP, che viene memorizzato nei registri del nostro server per 90 giorni; lo utilizziamo per determinare approssimativamente la tua posizione, poiché la disponibilità, i prezzi e le offerte dei Servizi in abbonamento di Mozilla possono variare in base al Paese in cui ti trovi. Lo utilizziamo anche per la prevenzione di frodi e abusi nei nostri prodotti.

__Dati di rete.__ All'attivazione, Mozilla VPN provvede alla crittografia del tuo traffico Internet e lo invia a Mullvad. Quando usi il servizio Mozilla VPN, né Mozilla né il nostro partner Mullvad conservano mai alcun registro con le tue attività sulla rete. Per ulteriori informazioni, consulta l'[Informativa sulla privacy di Mullvad](https://mullvad.net/help/no-logging-data-policy/).

### Mozilla Monitor {: #monitor }

__Dati relativi alle interazioni.__ Mozilla riceve dati sulle tue interazioni con i servizi. Per esempio, quando effettui il login e il logout e le preferenze che hai impostato; per saperne di più, consulta i [dati relativi alle interazioni di Monitor](https://dictionary.telemetry.mozilla.org/apps/monitor_frontend). Più generalmente, Mozilla può inoltre usare cookie, informazioni sul dispositivo e indirizzi IP, insieme a GIF trasparenti, cookie e servizi di terzi per per comprendere nell'insieme il modo in cui ti relazioni ai nostri prodotti, servizi, comunicazioni, siti web, campagne online, frammenti di codice, dispositivi e altre piattaforme. Utilizziamo:

* [Have I Been Pwned.](https://haveibeenpwned.com/) Il servizio Have I Been Pwned riceve un “hash” del tuo indirizzo email per eseguire una scansione laddove i tuoi dati personali potrebbero essere stati compromessi. Have I Been Pwned conserva questi dati personali per continuare a monitorare nuove violazioni; puoi richiedere la rimozione del tuo indirizzo email da Have I Been Pwned tramite il relativo [strumento di cancellazione.](https://haveibeenpwned.com/OptOut).
  
* [OneRep.](https://onerep.com/) Se ti trovi negli Stati Uniti e hai un abbonamento a Monitor Plus, OneRep riceve il tuo nome e cognome, l'indirizzo email, il numero di telefono, l'indirizzo fisico e la data di nascita al fine di scansionare i siti di intermediazione di dati per trovare i tuoi dati personali e richiederne la rimozione. OneRep conserva i tuoi dati personali fino al termine dell'abbonamento a Monitor per verificare se le tue informazioni sono presenti su altri siti o se sono ricomparse sui siti da cui sono già state rimosse.
  
* [Amazon Web Services (AWS).](https://aws.amazon.com/privacy/) Mozilla Monitor utilizza AWS per poterti inviare email in relazione al servizio Mozilla Monitor, che comprende rapporti completi, avvisi di violazione e suggerimenti per la sicurezza. Questi dati saranno cancellati nel momento in cui annulli l'abbonamento a Monitor. 

* [Formstack.](https://www.formstack.com/) Mozilla Monitor utilizza Formstack per acquisire il feedback fornito facoltativamente dagli utenti. Per informazioni sulle pratiche di Formstack in materia di privacy, si rimanda all'[Informativa sulla privacy di Formstack](https://www.formstack.com/legal).
  
* [Google Analytics.](https://marketingplatform.google.com/about/analytics/) Mozilla Monitor utilizza Google Analytics per ottenere dati sulle modalità di utilizzo dei nostri siti web da parte degli utenti. Questo ci aiuta a migliorare i contenuti dei siti. Per ulteriori informazioni sull'utilizzo dei dati personali da parte di Google, consultare la sezione [Privacy e sicurezza di Google Analytics](https://support.google.com/analytics/topic/2919631?&ref_topic=1008008&sjid=14989286036636170427-NA). È possibile installare il [componente aggiuntivo del browser per la disattivazione di Google Analytics](https://tools.google.com/dlpage/gaoptout) per impedire la raccolta dei dati relativi alle visite al Servizio e vietarne la trasmissione a Google Analytics.
 
### Firefox Relay {: #relay }

__Dati relativi alle interazioni.__ Mozilla riceve dati sulle tue interazioni con Firefox Relay, ad esempio quando effettui il login e il logout e le preferenze che hai impostato. Maggiori informazioni sui [dati relativi alle interazioni di Relay](https://github.com/mozilla/fx-private-relay/blob/main/METRICS.md); puoi disattivare la raccolta di questi dati attivando la funzione di [antitracciamento](https://support.mozilla.org/kb/how-do-i-turn-do-not-track-feature) nel tuo browser. 

Più generalmente, Mozilla può inoltre usare cookie, informazioni sul dispositivo e indirizzi IP, insieme a cookie e servizi di terzi per per comprendere nell'insieme il modo in cui ti relazioni ai nostri prodotti, servizi, comunicazioni, siti web, campagne online, frammenti di codice, dispositivi e altre piattaforme. Utilizziamo:

* Google Analytics, che inserisce un cookie nel dispositivo in uso, per ottenere metriche relative alle modalità di interazione degli utenti con i nostri siti web. Questo ci aiuta a migliorare i contenuti dei siti. Per impedire a Google Analytics di raccogliere dati sull'utilizzo di Mozilla Monitor, è possibile installare il [Componente aggiuntivo del browser per la disattivazione di Google Analytics](https://tools.google.com/dlpage/gaoptout).

__Dati tecnici.__ Mozilla riceve informazioni di base sulla versione software installata per il componente aggiuntivo Relay e sui dispositivi su cui è installata, incluso il sistema operativo e la configurazione hardware. In tutti i servizi, il tuo indirizzo IP viene temporaneamente memorizzato nei registri del nostro server per 90 giorni. Usiamo i dati tecnici per migliorare le prestazioni e la stabilità per i nostri utenti e per misurare la performance dei servizi.

__Dati sulla posizione.__ Mozilla riceve il tuo indirizzo IP quando ti registri al servizio e lo utilizzi. Ci serviamo dell'indirizzo IP per approssimare la tua posizione, perché la disponibilità, i prezzi e le offerte di Mozilla VPN possono variare in base al Paese in cui risiedi. Utilizziamo inoltre il tuo indirizzo IP per prevenire frodi e abusi sui nostri prodotti.

__Messaggi email di Firefox Relay.__ Firefox Relay elabora i tuoi messaggi email per inviarli e inoltrarli dai tuoi indirizzi email alias al tuo indirizzo email principale. Il contenuto dei messaggi non viene né letto né memorizzato. Nel caso un'email non possa essere consegnata, verrà temporaneamente memorizzata nei nostri server ed eliminata dopo la consegna (in nessun caso verrà conservata per più di tre giorni). Se usi la funzione di blocco delle email promozionali, il servizio verificherà le intestazioni delle email per determinare se devono essere bloccate.

__Alias di Firefox Relay (e loro utilizzo).__ Mozilla conserva una copia dei dati del tuo account per fornire il servizio, e in particolare per associare il tuo indirizzo email principale agli indirizzi email alias. Se crei un alias personalizzato, Mozilla lo memorizza per potervi inoltrare le email. Mozilla memorizza il sito in cui hai creato l'alias, i siti in cui l'hai successivamente utilizzato e tutte le etichette ad esso associate, per garantire che l'alias sia facilmente reperibile quando vuoi utilizzarlo. Scopri come [attivare e disattivare queste funzioni](https://relay.firefox.com/faq).

__Telefonate e SMS di Firefox Relay .__ Per inviare e inoltrare le chiamate e gli SMS, Firefox Relay elabora il numero di telefono e i messaggi. Memorizziamo un registro dei numeri di telefono che hai contattato tramite Relay per poter esibire i registri delle tue chiamate e degli SMS, inviare SMS di risposta e bloccare i numeri di telefono. Non monitoriamo né memorizziamo il contenuto delle telefonate effettuate tramite Firefox Relay. Scopri come [attivare e disattivare queste funzioni](https://relay.firefox.com/faq).

__Informazioni che condividiamo.__ Firefox Relay condivide informazioni con terzi per fornirti il servizio. Mozilla ha stipulato con le aziende indicate di seguito un accordo che prevede la protezione dei tuoi dati. Ecco chi utilizziamo per supportare Firefox Relay:

* __[Amazon Web Services.](https://aws.amazon.com/privacy/)__ Amazon Web Services (AWS) è una piattaforma di cloud computing. Firefox Relay si avvale di AWS per ricevere le email inviate agli indirizzi email alias e per inoltrarle all'indirizzo email principale associato all'account Mozilla. Solo Mozilla conosce l'associazione tra l'indirizzo email principale e gli indirizzi email alias.

* __[Twilio.](https://www.twilio.com/en-us/legal/privacy)__ Twilio riceve il tuo numero di telefono, il tuo alias telefonico e i numeri di telefono con cui scambi chiamate e SMS. Twilio riceve anche il contenuto degli SMS inviati e ricevuti tramite Firefox Relay. Mozilla ha impostato il servizio Twilio in modo da eliminare dopo 7 giorni i registri degli SMS inviati e ricevuti tramite Firefox Relay.

## Altre cose da sapere

Sono disponibili ulteriori informazioni su come [gestire i tuoi dati](https://support.mozilla.org/kb/firefox-accounts-managing-account-data) e [attivare o disattivare la sincronizzazione](https://support.mozilla.org/kb/how-do-i-set-sync-my-computer). Inoltre, molte delle informazioni che memorizziamo sugli utenti degli account Mozilla sono facilmente consultabili [accedendo al tuo account](https://accounts.firefox.com/signin), dove puoi anche aggiornare le [impostazioni di condivisione dei dati](https://accounts.firefox.com/settings/). Per inoltrare richieste relative ai tuoi dati personali, puoi contattarci tramite il nostro [Portale per la richiesta di accesso ai dati personali](https://privacyportal.onetrust.com/webform/1350748f-7139-405c-8188-22740b3b5587/4ba08202-2ede-4934-a89e-f0b0870f95f0).

Per qualsiasi altra domanda in merito alle tue informazioni personali o alle nostre pratiche di privacy puoi contattarci all'indirizzo compliance@mozilla.com.

Rispondiamo a tutte le richieste che riceviamo da individui che desiderano esercitare i propri diritti di protezione dei dati, indipendentemente dal luogo in cui risiedono. La tua richiesta verrà accolta, a meno che un requisito legale non ci impedisca di farlo o si applichi un'eccezione legale.

Per supporto generale, puoi visitare i nostri [forum](https://support.mozilla.org/).
